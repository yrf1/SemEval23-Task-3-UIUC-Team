391	1	არნო ხიდირბეგიშვილი: „კიევის სახელმწიფოს“ „ისლამური სახელმწიფოს“ ბედი ეწევა
391	3	პროპაგანდის მიზანი საზოგადოებრივი აზრის შექმნაა. გებელსის სამინისტრო უნერგავდა გერმანელებს, რომ არიელები უმაღლესი რასაა, ხოლო ყველა დანარჩენი ქვეადამიანი, რომელთა დანიშნულება მონური შრომაა. დასავლეთის მძლავრი პროპაგანდისტული მანქანა, ადგილობრივი ტელეკომპანიების და არასამთავრობო ორგანიზაციების მეშვეობით, შთააგონებს ქართველებს, რომ ევროპის ორი ათეული სახელმწიფო და აშშ ცივილიზაციაა, ხოლო რუსეთი და დანარჩენი მსოფლიო, მათ შორის, თავად ქართველები - ველურები, რომლებიც "დემოკრატიისკენ" უნდა აიძულონ. დასავლური პროპაგანდის ავანგარდში მათი ელჩები არიან, რომლებმაც დიდი ხანია შეწყვიტეს დიპლომატობა და აგიტატორებად გადაიქცნენ.
391	5	სსრკ-ის დაშლის შემდეგ და დღემდე, ქართული და რუსული პოლიტიკური, დიპლომატიური და საზოგადოებრივი ელიტების გულგრილობის, არაპროფესიონალიზმის ან/და გამყიდველობის გამო, დასავლურ პროპაგანდას საქართველოში სათანადო წინააღმდეგობა არ ეწევა (გარდა რამდენიმე მედიისა, რომელსაც მოკრძალებული შესაძლებლობები აქვს ხელისუფლების მხარდაჭერის არარსებობის გამო). შედეგად საქართველოში ჩამოყალიბდა საზოგადოებრივი აზრი, რომ ველური სლავები, რომლებიც ყურებიანი ქუდით დადიან და არაყს პირდაპირ ბოთლიდან სვამენ (ცივი ომის პროპაგანდისტული შტამპი), სხვას არაფერს აკეთებენ, გარდა უცხო მიწების ოკუპაციისა.
391	7	რა არის მიზანმიმართულად შექმნილი საზოგადოებრივი აზრი? ეს არის გააფთრებული ბრბო, რომელიც ქვებით ჩაქოლავს ნებისმიერს, ვისზეც მიუთითებენ - ყველაზე ხშირად იდეალისტებსა და სიმართლის მთქმელებს. ეს არის კოლექტიური წერილები, ხალხის მტრების დახვრეტის და მათი შვილების საზოგადოებიდან მოკვეთის მოთხოვნით. ეს არის ნაცისტური შეკრებები საქართველოს დედაქალაქის ცენტრალურ გამზირზე, რომლებიც მზად არიან შუაზე გაგლიჯონ ყველა, ვინც რუსეთთან მეგობრობაზე სიტყვას იტყვის!
391	9	მაგრამ, მიუხედავად საქართველოში პროდასავლურ პროპაგანდისტული მედიის შეუზღუდავი ფინანსური შესაძლებლობებისა და დასავლური საელჩოების ღია მხარდაჭერისა, მიუხედავად იმისა, რომ უფროსი თაობა, რომელსაც საბჭოთა კავშირში ხალხთა მეგობრობა ახსოვს, მიდის და დიდი სამამულო ომის ვეტერანი მხოლოდ რამდენიმე ათეული დარჩა, დასავლური პროპაგანდა საქართველოში კრახს განიცდის. მათ გარდა, ვინც ამ პროპაგანდას ახორციელებს და რადიკალური ოპოზიციიდან რამდენიმე პარტიისა, რომლებიც აშშ-ის საელჩოს დოტაციაზე იმყოფება, ქართველმა ხალხმა არ ცნო რუსები ოკუპანტებად, სტუმართმოყვარედ ხვდება რუს ტურისტებს და რუსეთთან ყოფილი მეგობრობის აღდგენაზე ოცნებობს. უბრალო ქართველს არ სჭირდება პოლიტოლოგობა იმისათვის, რომ გამოთვალოს: „ნატომ 2008 წელს არ დაგვიცვა, ისევე როგორც ახლა არ იცავს უკრაინას, რომელსაც მხოლოდ იარაღი მიუგდო, რათა რაც შეიძლება მეტი რუსი დახოცონ სხვისი ხელით! ნატოს, აშშ-ს და ევროკავშირს რუსეთისთვის აფხაზეთისა და ცხინვალის გამო არანაირი სანქციები არ გამოუცხადებიათ, როგორც ეს ყირიმის და დონბასის გამო გამოაცხადეს! ნატომ არ მიგვიღო და MAP-იც კი არ მოგვცა, ხოლო ევროკომისიამ უარი გვტკიცა ევროკავშირის კანდიდატის სტატუსზე, რომელიც უკრაინასა და მოლდოვას მიანიჭა. და, მიუხედავად ამ მრავალწლიანი სიცრუისა, დღეს დასავლეთს ეყო თავხედობა მოეთხოვა, რომ დავარტყათ რუსებს აფხაზეთსა და ცხინვალში და გავხსნათ „მეორე ქართული ფრონტი“ უკრაინის დასახმარებლად!
391	11	დიახ, საქართველოს ხელისუფლება და მმართველი პარტია კვლავაც იცავენ „უალტერნატივო ევროატლანტიკურ კურსს“, ამავდროულად, კრიტიკის გარეშე არ ტოვებენ ვაშინგტონისა და ბრიუსელის წარმომადგენლების არც ერთ განცხადებას, რომელიც სცილდება საერთაშორისო სამართლისა და დიპლომატიური ეტიკეტის ფარგლებს. აშშ და ევროპა ყველას თავისი საზომით ზომავს, ამიტომ ვერც კი წარმოედგინათ, რომ ქართველი ხალხი, პრემიერი ღარიბაშვილი და მმართველი „ქართული ოცნების“ თავმჯდომარე კობახიძე უარს იტყოდნენ „მეტეხის ხიდზე დაყრილ ხატებზე“ გადასვლას, ანუ მართლმადიდებლური სარწმუნოების, წინაპრების ხსოვნისა და ეროვნული ინტერესების შებილწვაზე! ზომიერების გრძნობამ აშკარად უღალატა "საქართველოს მეგობრების" დასავლურ კოლექტივს და ისინი უფრო შორს წავიდნენ, შეულახეს ქართველებს თავმოყვარეობა, რაც პურზე მნიშვნელოვანია! სააკაშვილის ოდესღაც მრავალრიცხოვანი მმართველი „ნაცისტური მოძრაობა“ და მისი სატელიტები გადაშენების პირას არიან და როგორც კი გრანტები შეუწყდებათ, "სამოქალაქო სექტორიც", რომელიც ძირითადად ლგბტ-თემით არის დაკომპლექტებული, ტელეეკრანებიდან გაქრება.
391	13	“მეორდება ისტორია! - წერს საქინფორმის მუდმივი მკითხველი მაია გაბრიჩიძე ფეისბუქის კომენტარში, - მეორე მსოფლიო ომის დროსაც მთელი ევროპა ჰიტლერის მომხრე იყო და ერთად ცდილობდნენ რუსეთის გაგუდვას და რუკიდან წაშლას! გენიალურმა სტალინმა დაამარცხა მაშინ ფაშიზმი და ნაციზმი და იხსნა კაცობრიობა! ქართველთ და რუსთმოძულე ხრუშოვმა აჩუქა ასიათასობით რუსი ჯარისკაცით გაპოხილი ყირიმის მიწა ყკრაინას, გააძლიერა ბანდერას მომხრეები! დღეს რუსეთი იბრძვის ნაციზმის და ფაშიზმის წინააღმდეგ!.
391	15	დავაზუსტებ მკითხველის სიტყვებს: როდესაც მეორე მსოფლიო ომის დროს მთელი ევროპა ჰიტლერის მხარეზე იყო (და აჭიანურებდა „მეორე ფრონტის“ გახსნას მანამ, სანამ დიადი გამარჯვება უკვე გარდაუვალი არ გახდა!), ნიშნავს, რომ „მთელი ევროპა იყო რუსების, ქართველების და სსრკ-ის ყველა ხალხის წინააღმდეგ. მთელი ევროპა ამარაგებდა ჰიტლერს იარაღით და ცოცხალი ძალით, რომელიც იბრძოდა წითელი არმიის წინააღმდეგ, მათ შორის საქართველოდან 700 000 მებრძოლის წინააღმდეგ. და დღეს მთელი ევროპა არის რუსების წინააღმდეგ და ასევე ქართველების წინააღმდეგ, რომლებმაც უარი თქვეს რუსების წინააღმდეგ ბრძოლაზე, რისთვისაც უნდათ, რომ დასაჯონ - სახელმწიფო გადატრიალების გზით დაამხონ ხელისუფლება და დააბრუნონ სააკაშვილი ხელისუფლებაში!
391	17	გამეორდება „ისლამური სახელმწიფოს“ ისტორიაც, რომელიც აშშ-მა შექმნა, იარაღითა და ფულით მოამარაგა, სანამ ის ამერიკელებს არ დაემუქრა. იგივე დაემართება "კიევის სახელმწიფოსაც" - ბოტასებიანმა და მაისურებიანმა მაწანწალებმა, რომლებიც იარაღის ახალ-ახალ პარტიას ითხოვენ, უკვე თავი მოაბეზრეს შანტაჟით და სარგებელიც მათგან გაცილებით ნაკლებია, ვიდრე ზიანი. მათ არ დაუხოცავთ იმდენი რუსი, რომ ევროპის ეკონომიკას გლობალური პრობლემებად უღირდეს! და როდესაც დასავლეთი მიატოვებს უკრაინელ ტერორისტებს, როგორც მიატოვა ISIS, ათვლა საათებზე დაიწყება... კიევის რეჟიმი არასოდეს გახდება სახელმწიფო, ისევე როგორც ISIS არ იქცა სახელმწიფოდ, რადგან სახელმწიფოს არ შეუძლია მხოლოდ ხოცვა, ტერორისტებმა კი სხვა არაფერი იციან.
3910	1	ლევან ნიკოლეიშვილი: უტიფრობის და უსინდისობის ხორცშესხმული არსება, ელენე ხოშტარია ყოველ თვე კრემლიდან მილიონობით რუბლს იღებს და სხვას ედავება რუსეთთან კავშირს
3910	3	ექსპერტი ლევან ნიკოლეიშვილი სოციალურ ქსელში „დროას“ დამფუძნებელ ელენე ხოშტარიას განცხადებას სოციალურ ქსელში ეხმიანება.
3910	7	„უტიფრობის და უსინდისობის ხორცშესხმული არსება, ელენე ხოშტარია. ყოველ თვე ეს ლოთი კრემლიდან მილიონობით რუბლს იღებს და სხვას ედავება რუსეთთან კავშირს...“ - წერს ნიკოლეიშვილი facebook-ზე.
3911	1	ირაკლი კობახიძე: პირველი ხელისუფლება ვართ, რომლის პირობებში არ ყოფილა არც ერთი ომი
3911	3	საქართველო, 7 სექტემბერი, საქინფორმი. ე.წ. ანტირუსული ხელისუფლება როცა მართავდა ქვეყანას 20 პროცენტი ჩაბარდა რუსეთის ფედერაციას, – ამის შესახებ „ქართული ოცნების“ თავმჯდომარემ, ირაკლი კობახიძემ განაცხადა.
3911	5	მისი თქმით, „ქართული ოცნების“ ხელისუფლების დროს ქვეყანას ტერიტორია არ დაუკარგავს.
3911	7	„ათი წლია ხელისუფლებაში ვართ და პირველი ხელისუფლება ვართ, რომლის პირობებში არ ყოფილა არც ერთი ომი და რუსეთს არ ჰქონია ტერიტორიული პროგრესი. „ნაციონალური მოძრაობის“ ხელისუფლების დროს 20 პროცენტი ჩაბარდა რუსეთის ფედერაციას, ე.წ. ანტირუსული ხელისუფლება როცა მართავდა ქვეყანას, მაშინ ჩააბარეს 20 პროცენტი რუსეთს. ჩვენი ხელისუფების პერიოდში ყველაფერს ყურადღებით ვეცნობით, ვაკვირდებით და გაქვს სათანადო რეაგირება“, – განაცხადა კობახიძემ.
3912	1	არჩილ თალაკვაძე: „ნაცმოძრაობის“ მმართველობისას ევროპასთან უვიზო რეჟიმი რომ გვქონოდა, მერწმუნეთ, მართლა შუქის ჩამქრობი არ დარჩებოდა
3912	3	საქართველო, 7 სექტემბერი, საქინფორმი. ყველაზე მეტმა ადამიანმა დატოვა საქართველო სწორედ „ნაციონალური მოძრაობის“ მმართველობის დროს და საქართველოს ევროპასთან მაშინ რომ უვიზო რეჟიმი ჰქონოდა, მერწმუნეთ, მართლა შუქის ჩამქრობი არ დარჩებოდა ამ ქვეყანაში, - ამის შესახებ პარლამენტის ვიცე-სპიკერმა არჩილ თალაკვაძემ პარლამენტის საშემოდგომო სესიაზე განაცხადა.
3912	5	მისი თქმით, „ქართული ოცნების“ მმართველობის პირობებში მიგრაციის სტატისტიკა დადებითია.
3912	7	„უკვე მიდის მართლაც შეთანხმებული და ორკესტრირებული კამპანია იმისთვის, რომ საზოგადოებას დააჯერონ თითქოს მთელი საქართველო მიდის ქვეყნიდან. ვინც ამაზე განცხადებებს აკეთებდით, მინდა გკითხოთ, იცნობთ თუ არა მიგრაციის სტატისტიკას, იცით თუ არა, რომ მიგრაციის სტატისტიკაში ერთადერთი დადებითი განსხვავება ბოლო 15-20 წლის განმავლობაში სწორედაც „ქართული ოცნების“ ხელისუფლების დროს ფიქსირდება. იცით თუ არა, რომ „ნაციონალური მოძრაობის“ მმართველობის დროს იყო მიგრაციის ყველაზე მაღალი მაჩვენებელი. ყველაზე მეტმა ადამიანმა დატოვა საქართველო სწორედ თქვენი მმართველობის დროს და საქართველოს ევროპასთან მაშინ რომ უვიზო რეჟიმი ჰქონოდა, მერწმუნეთ, მართლა შუქის ჩამქრობი არ დარჩებოდა ამ ქვეყანაში. დღეს, თქვენ გყოფნით თავხედობა და გვადანაშაულებთ, თითქოს ხელისუფლება აკეთებს საქმეს, რის გამოც მოქალაქეები მიდიან ამ ქვეყნიდან. ნახეთ სტატისტიკა“, - განაცხადა თალაკვაძემ.
3912	9	ამ საკთხზე მან მიმართა ოპოზიციონერ დეპუტატ ბექა ლილუაშვილს, რომ შემდეგ სხდომაზე გადაამოწმოს მიგრაციის სტატისტიკა და ამის მერე გააკეთოს განცხადებები.
3913	1	რეჯეფ თაიფ ერდოღანი - ევროპის ქვეყნები იმკიან იმას, რაც დათესეს - ევროპის დამოკიდებულებამ ბატონი პუტინის მიმართ, მისმა სანქციებმა მიიყვანა პუტინი იქამდე, რომ ეთქვა: „თუ ამას გააკეთებ, მე იმას გავაკეთებ“
3913	3	საქართველო, 7 სექტემბერი, საქინფორმი. ევროპის დამოკიდებულებამ ვლადიმერ პუტინის მიმართ, მისმა სანქციებმა მიიყვანა პუტინი იქამდე, რომ ეთქვა: „თუ ამას გააკეთებ, მე იმას გავაკეთებ“, - მედიის ინფორმაციით, ამის შესახებ თურქეთის პრეზიდენტმა, რეჯეფ თაიფ ერდოღანმა განაცხადა, რომელმაც ევროპაში შექმნილი ენერგოკრიზისის მიზეზად რუსეთის წინააღმდეგ დაწესებული სანქციები დაასახელა.
3913	5	მისი თქმით, ევროპის ქვეყნები „იმკიან იმას, რაც დათესეს“.
3913	7	„იმკიან იმას, რაც დათესეს. ევროპის დამოკიდებულებამ ბატონი პუტინის მიმართ, მისმა სანქციებმა მიიყვანა პუტინი იქამდე, რომ ეთქვა: „თუ ამას გააკეთებ, მე იმას გავაკეთებ“. ის იყენებს ყველა საშუალებას და იარაღს. ბუნებრივი აირი, სამწუხაროდ, ერთ-ერთი მათგანია“, - განაცხადა ერდოღანმა.
3914	1	გიგა ბოკერია: ჩვენ გვყავს ანტიქართული ხელისუფლება, “ოცნებასთან” მუშაობა შეუძლებელია
3914	3	„ჩვენი წილი პასუხისმგებლობა, ვგულისხმობ მთლიანად საზოგადოებას, მაგრამ პოლიტიკურ პარტიებს პირველ რიგში, მე საკუთარ თავზე და ჩემს გუნდზე შემიძლია ვისაუბრო, არის იმ ვითარების მიღწევა, სადაც შესაძლებელი იქნება განსხვავებული პოლიტიკური ძალების ერთად დასხდომა და მუშაობა, მიუხედავად იმისა რომ ერთმანეთი არ მოსწონთ.
3914	5	თუმცა დღეს გვყავს ხელისუფლება, რომელიც მსგავსი გზავნილების ავტორებს, ევროკავშირსა და აშშ-ს მტრად მიიჩნევს. ეწევა კამპანიას, რომ ისინი ჩვენ ომში ჩართვას ცდილობდნენ, ამიტომ სულ სხვა კონტექსტია.“ – ასე ეხმაურება „ევროპული საქართველოს“ თავმჯდომარე, გიგა ბოკერია ჟოზეფ ბორელის განცხადებას.
3914	7	მისი თქმით, სანამ ეს კონტექსტი არ შეიცვლება, სანამ არ გვეყოლება პროევროპული, პროდასავლური ხელისუფლება, რომელიც მტერს და მოყვარეს ერთმანეთში არ ურევს, მანამდე ეს უბრალოდ ვერ მოხდება ან უბრალოდ თავის მოტყუება იქნება, მათ შორის ჩვენი პარტნიორების მოტყუებაც ბრიუსელში.
3914	9	„ცივილიზებული სამყაროდან იმის მოლოდინი, რაც ამ გზავნილებშია, ბუნებრივია. სხვა ამბავია, რომ საქართველოში არსებული ვითარება ცივილურ ფარგლებს გაცდენილია. ეს ყველაფერი შესაძლებელია, თუ მთავრობასა და ოპოზიციას რაღაც სტრატეგიულ საკითხზე აქვთ ერთნაირი ხედვა და ჩვენ, ევროპულ საქართველოს ივანიშვილთან და მის გუნდთან, რომელიც სერიოზულად ავრცელებს მავნებლურ პროპაგანდას, რომ ევროპას და ამერიკა გვაძალებდა ომში ჩართვასა და საქართველოში სისხლის გუბეების დაყენებას და ისინი ამ ყველაფერს წინ აღუდგნენ გმირულად, ამაში ვერასდროს ვერ შევთანხმდებით.
3914	11	ჩვენ არ გვაქვს საერთო სტრატეგიული ამოცანა, თუ გვექნება საერთო სტრატეგიული ამოცანა ვინმესთან, ვინც არ უნდა იყოს ეს, რა თქმა უნდა, მასთან უნდა იმუშავო. ვისაც არ ეთანხმები და საჭიროა დისკუსია, მათთანაა საჭირო მუშაობა, ვისაც ყველაფერში ეთანხმები ის შენს გუნდშია, მაგრამ არ დათანხმების ზღვრები არსებობს.
3914	13	თუ ვინმეს პარალელების გავლება უნდა, თავის დროზე ჩვენი დასავლელი პარტნიორები ცდებოდნენ პუტინთან მიმართებაში, ჰქონდათ ხოლმე მოწოდებები, რომ ორივე მხარეს მოგიწოდებთ თავშეკავებისკენ – საქართველოსა და რუსეთს, თითქოს ჩვენ ჩრდილოეთ კავკასიის დაპყრობას ვაპირებდით, უტრირებას ვახდენ, პირდაპირ ამის იდენტური არაა ვითარება.
3914	15	ეს უნდა აღვიქვათ, როგორც იმ მოლოდინის არტიკულირება ჩვენი პარტნიორებისგან, როგორი სიტუაციაც უნდა დადგეს საქართველოში, მაგრამ იმისთვის რომ ეგ ვითარება დადგეს, ჩვენი პასუხისმგებლობაა, რომ ეს ყველაფერი შევცვალოთ, ანუ გვყავდეს პროდასავლური, პროქართული ხელისუფლება. ეს ძალიან მნიშვნელოვანია, პროდასავლური, პროევროპული, პროამერიკული და პროქართული.“არის სინონიმები, ხოლო ანტიდასავლური და ანტიამერიკული არის ანტიქართულის სინონიმები. დღეს ჩვენ გვყავს ანტიდასავლური, ანტიევროპული ანუ ანტიქართული ხელისუფლება და მასთან მაგ საკითხზე შეთანხმება ვერ მოხერხდება.“ – განაცხადა გიგა ბოკერიამ.
3914	17	„ჩვენ გვყავს ანტიდასავლური ანუ ანტიქართული ხელისუფლება, რომელთანაც საერთო სტრატეგიული ამოცანა არ გვაქვს, “ოცნებასთან” მუშაობა შეუძლებელია.
3915	1	ირაკლი კობახიძე: რადიკალურ ოპოზიციაში უსამშობლო ხალხია, საკუთარ ქვეყანას და ხალხს მტრობენ
3915	3	ესენი არიან უსამშობლო ხალხი, არც სახელმწიფო ადარდებთ, პირიქით, სახელმწიფოს, საკუთარ ქვეყანას და ხალხს მტრობენ. აქედან გამომდინარე, პირდაპირ არიან დაინტერესებული იმით, რომ არც ევროინტეგრაცია წავიდეს წინ, არც ქვეყანა – ამის შესახებ „ქართული ოცნების“ თავმჯდომარე ირაკლი კობახიძემ განაცხადა ჟურნალისტის კითხვაზე – რამდენად სწორია ოპოზიციის მხრიდან პირდაპირ იმის თქმა, რომ არაფერი კეთდება, როცა პროცესი დაწყებულია, სასწორზე დგას სახელმწიფოებრივი საკითხი და ამ პროცესის დისკრედიტაცია ნებისმიერი მხარის მხრიდან საბოლოოდ სახელმწიფოს მომავალზე აისახება.
3915	5	მისი თქმით, ამის უკან რა დგას, ამაზე საზოგადოებასაც შეუძლია მსჯელობა. ფაქტი ერთია, რომ ისინი საკუთარ ქვეყანას არ ემსახურებიან და პირიქით, დგანან იმ სამსახურში, რომელიც ეწინააღმდეგება სახელმწიფოს ინტერესებს.
3915	7	„ესენი არიან უსამშობლო ხალხი, არც სახელმწიფო ადარდებთ და პირიქით, სახელმწიფოს, საკუთარ ქვეყანას და ხალხს მტრობენ. აქედან გამომდინარე, პირდაპირ არიან დაინტერესებული იმით, რომ არც ევროინტეგრაცია წავიდეს წინ, არც ქვეყანა წავიდეს წინ. ამის უკან რა დგას, ამაზე საზოგადოებასაც შეუძლია მსჯელობა და შეიძლება ჩვენც ვისაუბროთ უფრო ფართოდ, მაგრამ ფაქტი ერთია, რომ ისინი საკუთარ ქვეყანას არ ემსახურებიან და პირიქით, დგანან იმ სამსახურში, რომელიც ეწინააღმდეგება სახელმწიფოს ინტერესებს და ჩვენს ეროვნულ ინტერესებს. მთავარი შემფასებელი არის ქართული საზოგადოება, საზოგადოება ამას ხედავს, აფასებს და ამის შედეგია საბოლოო ჯამში ის, რომ ყველა არჩევნებზე ჩვენ გვაქვს მოსახლეობის ხან 48 ხან 47%-ის მხარდაჭრა“ – განაცხადა ირაკლი კობახიძემ.
3916	1	ირაკლი კობახიძე ოპოზიციაზე: „მგლის თავზე სახარების კითხვას“ ჰგავს, გამოდიან და პირდაპირ ითხოვენ ისეთ რაღაცას, რაც პოლარიზაციას აღვივებს
3916	3	ხალხს პირველ პუნქტად ეუბნებიან, რომ მთავარი ამოცანა უნდა იყოს დეპოლარიზაცია და „მგლის თავზე სახარების კითხვას“ ჰგავს, ესენი გამოდიან და პირდაპირ ითხოვენ ისეთ რაღაცას, რაც პოლარიზაციას აღვივებს – ვადამდელი არჩევნები, აქციები და ა.შ., – ამის შესახებ „ქართული ოცნების“ თავმჯდომარემ ირაკლი კობახიძემ განაცხადა, რითაც „ნაციონალური მოძრაობის” თავმჯდომარის ნიკა მელიას განცხადებას გამოეხმაურა, რომელიც რიგგარეშე არჩევნების დანიშვნის მოთხოვნას ეხება.
3916	5	მისი შეფასებით, ნიკა მელიამ რადიკალური მესიჯებით პარტიის შიგნით საკუთარი პოზიციების გამაგრება სცადა, თუმცა საკუთარი მოთხოვნის თავადაც არ სჯერა.
3916	7	„ჩვენ ვმოქმედებთ ჩვენი პასუხისმგებლობით. ჩვენ შევქმენით სამუშაო ჯგუფები და ყველას მოვუწოდეთ ჩართვისკენ. ისინი თუ არ ერთვებიან რა ვქნათ, ვერც დეპოლარიზაცია განხორციელდება ცალმხრივად, ვერც ვაიძულებთ ვინმეს, რომ ჩაერთონ. დემოკრატიაა. ვიღაცას არ უნდა ევროინტეგრაცია. „ნაცმოძრაობას“, როგორც ვაშაძეს აშკარად არ უნდა 12 პუნქტის შესრულება, დემოკრატიაა და შეუძლიათ ჰქონდეთ საკუთარი საგარეო პოლიტიკური არჩევანი, მაგრამ ჩვენი სურვილია ევროინტეგრაცია, კანდიდატის სტატუსის მიღება და მათ ეშინიათ ამის, რომ ჩვენ ქულებს დავიწერთ კანდიდატის სტატუსს თუ მოგვანიჭებენ და ა.შ. ეშინოდეთ, აქვთ საკუთარი არჩევანი, დემოკრატიის ნაწილია ეს ყველაფერი.
3916	9	რაც შეეხება ვადამდელ არჩევნებს – ხალხს პირველ პუნქტად ეუბნებიან, რომ მთავარი ამოცანა უნდა იყოს დეპოლარიზაცია და მგლის თავზე სახარების კითხვას ჰგავს, ესენი გამოდიან და პირდაპირ ითხოვენ ისეთ რაღაცას, რაც პოლარიზაციას აღვივებს – ვადამდელი არჩევნები, აქციები და ა.შ. ეს არის მათი არჩევანი, არ სურთ არც დეპოლარიზაცია, არც 12 პუნქტის შესრულება, რადგან მათ ეშინიათ 12 პუნქტის შესრულების. ჰგონიათ, რომ თუ მოგვანიჭებენ კანდიდატის სტატუსს ამ შემთხვევაში ჩვენ დაგვეწერება ქულები და შესაბამისად მათ დააკლდება. დარჩნენ ამ შიშში და იყვნენ თავის ადგილზე, დემოკრატიაა და მათი არჩევანია.
3916	11	არჩევნები იქნება 2024 წელს. თვითონ არ სჯერათ საკუთარი მოთხოვნის. გამოვიდა ნიკა მელია, აქვთ შიდა პრობლემები, რაც „ფეისბუქშიც“ ჩანს ძალიან მკაფიოდ და რაღაც რადიკალური მესიჯებით სცადა, რომ გაემაგრებინა პარტიის შიგნით საკუთარი პოზიციები, მაგრამ საკუთარი მოთხოვნის, რომ არ სჯეროდა ეს ნათლად ჩანდა. მთავარი პრობლემა რა არის მათი? ეს არის საზოგადოების მხარდაჭერის არქონა, ანუ ხალხი მათ არ უჭერს მხარს და ასეთ პირობებში, რა თქმა უნდა, ვერ იქნება წარმატებული ვერცერთ მოთხოვნა, რომელსაც ისინი დააყენებენ რიგგარეშე არჩევნებთან დაკავშირებით, ვერც აქციები იქნება წარმატებული. ბოლო არჩევნებში ჩვენ ავიღეთ 47%, რაც არის დემოკრატიაში სასწაული შედეგი, როდესაც მმართველი პარტია 8 წლის თავზე იღებს 47%-ს ეს არის მართლაც ის შედეგი, რომელიც ბევრ რამეს აჩვენებს, მათ შორის იმას, თუ რამდენად ნეგატიურად არის საზოგადოების უდიდესი ნაწილი განწყობილი იმ პოლიტიკური ძალის მიმართ, რასაც ჰქვია „ნაციონალური მოძრაობა“ , რომელმაც ქვეყანას მოუტანა ტერიტორიების დაკარგვა, წამება და ათასი უბედურება“, – განაცხადა ირაკლი კობახიძემ.
3917	1	„არაფერი დაგვიკარგავს, არც დავკარგავთ, მთავარი შენაძენი კი ჩვენი სუვერენიტეტის გაძლიერებაა“ – პუტინი უკრაინის ომზე
3917	3	რუსეთის პრეზიდენტმა ვლადიმერ პუტინმა უკრაინაში შეჭრას „მტრის ქმედებებზე სარკისებური პასუხი“ უწოდა. ამის შესახებ მან აღმოსავლეთ ეკონომიკური ფორუმის პლენარულ სესიაზე გამოსვლისას განაცხადა.
3917	5	პუტინის თქმით, უკრაინის ომის შედეგად რუსეთს არაფერი დაუკარგავს და მსოფლიო პოლარიზაციამ მხოლოდ სარგებელი მოუტანა.
3917	7	„ვფიქრობ, რომ არაფერი დაგვიკარგავს და არც დავკარგავთ, შეძენის თვალსაზრისით, შემიძლია ვთქვა, რომ მთავარი შენაძენი არის ჩვენი სუვერენიტეტის გაძლიერება და ეს არის გარდაუვალი შედეგი იმისა, რაც ახლა ხდება“, – განაცხადა პუტინმა.
3917	9	როგორც რუსეთის პრეზიდენტმა აღნიშნა, სამხედრო ოპერაციების თვალსაზრისით, რუსეთის ფედერაციას არაფერი დაუწყია, მხოლოდ დასრულებას ცდილობს.
3918	1	გიგა ბოკერია: ვადამდელი არჩევნები არანაირი მელიას ინიციატივა არ არის, ეს არის მორიგი ჰაერის გამოშვება
3918	3	„მე კომიკურად მიმაჩნია ამის ნიკა მელიას ინიციატივად მონათვლა. მე თუ კიდევ ერთხელ დავიწყებ ვადამდელ არჩევნებზე საუბარს, ეს ჩემი ინიციატივა გახდება?! „კარგი იქნება ვადამდელი არჩევნები“ – თქვენ ახლა მიხვალთ და კითხავთ მელიას ბოკერიას ინიციატივაზე რას იტყვითო?! – არა, ჰო და ზუსტად ასევე მინდა ვთქვა, ეს არანაირი მელიას ინიციატივა არ არის, ეს არის მორიგი ჰაერის გამოშვება.“ – ასე ეხმაურება „ევროპული საქართველოს“ თავმჯდომარე, გიგა ბოკერია ვადამდელ არჩევნებთან დაკავშირებით ოპოზიციური პარტიების შეხვედრას
3918	5	„ეს პოზიცია არსებობს დიდი ხანია და ევროპულ საქართველოს ეს პოზიცია გვაქვს თავიდანვე, როცა სულელურ ლაპარაკს ჰქონდა ადგილი, რომ 12 პუნქტზე შეძლებდნენ თუ ვერა შეთანხმებას და წლის ბოლომდე რეჟიმის დასრულებას რომ აანონსებდა მელია გახსოვთ შარშან? ჩვენ მაშინ ვიძახდით, რომ ამოცანა შეიძლება იყოს ვადამდელი არჩევნები, ოღონდ არ შეიძლება რაღაც მოლოდინი შემქნა, რაღაც ზღვარი დააწესო, იმიტომ რომ სანამ არ არის საზოგადოებრივი მშვიდობიანი პროტესტი იმ ხარისხით, რომ იძულებული გახადო რეჟიმი, ვერ მიაღწევ ამას.
3918	7	ამიტომ ჩვენ გვაქვს მისაღწევი ამოცანა, რომ საზოგადოების ისეთი მობილიზება იყოს, რომ არჩევნებზე, როცა არ უნდა ჩატარდეს ის, ან ვადიანი 2024ში ან ვადამდელი, რაც ძალიან სასურველია, მაგ ნაწილში მელიას ვეთანხმები, რა თქმა უნდა, გადაწონოს ივანიშვილის უკანონო ქმედებები.
3918	9	ეს არის მისაღწევი და ამისთვის საჭიროა ბევრად მეტი მოქალაქის ჩართვა ამ პროცესში, ხოლო ვადამდელი არჩევნების მისაღწევად საჭიროა, რომ ეს მოქალაქეები შემდეგი წლის განმავლობაში მზად იყვნენ გრძელვადიანი, მოთმინებიანი პროტესტისთვის და ამას სჭირდება პოლიტიკური პროცესისთვის მოქალაქეების ნდობის დაბრუნება, ხოლო ამ ნდობის დაბრუნება სჭირდება იმ მოთამაშეებისგან, მათ შორის ყველაზე მსხვილი მოთამაშისგან ნაციონალური მოძრაობისგან, დემონსტრირება იმის, რომ როგორ ცუდად მოიქცნენ, როცა მოატყუეს ამომრჩეველი ბევრჯერ ჩვენგან განსხვავებით.
3919	1	“ეს ჩვენი მოვალეობაა და ჩვენ შევასრულებთ. საბოლოო ჯამში, ეს გამოიწვევს ჩვენი ქვეყნის გაძლიერებას”
3919	3	კრემლის ლიდერის ვლადიმერ პუტინის თქმით, რუსეთს უკრაინაში „სპეციალური სამხედრო ოპერაციის“ კუთხით არაფერი დაუწყია და მხოლოდ მის დასრულებას ცდილობს. აღნიშნულის შესახებ პუტინმა ეკონომიკურ ფორუმზე სიტყვით გამოსვლისას განაცხადა.
3919	5	„ჩვენ არაფერი დაგვიწყია „სამხედრო ოპერაციების“ კუთხით, მხოლოდ დასრულებას ვცდილობთ. საომარი მოქმედებები 2014 წელს დაიწყო უკრაინაში „სახელმწიფო გადატრიალების“ შემდეგ. „სამხედრო ოპერაციის“ ჩატარება მიზნად ისახავს იმ ადამიანების გათავისუფლებას, რომლებიც 8 წელია დონბასში წნეხის ქვეშ არიან“, – აღნიშნა პუტინმა.
3919	7	მისივე თქმით, რუსეთმა აღნიშნული გადაწყვეტილება მას შემდეგ მიიღო, რაც საკითხი მშვიდობიანად ვერ მოგვარდა.
3919	9	„ჩვენი ყველა ქმედება მიმართულია დონბასში მცხოვრები ხალხის დასახმარებლად. ეს ჩვენი მოვალეობაა და ჩვენ შევასრულებთ. საბოლოო ჯამში, ეს გამოიწვევს ჩვენი ქვეყნის გაძლიერებას“, – დასძინა პუტინმა.
392	1	არნო ხიდირბეგიშვილი: რუსები ებრძვიან ნაციზმს და არა უკრაინელებს!
392	3	„ბატონო არნო, როგორ ახსნით იმ დიდ ზარალს, რასაც რუსული არმიის მიერ უკვე აღებული ქალაქები უკრაინის შეიარაღებული ძალების სარაკეტო თავდასხმების შედეგად განიცდიან? საიდან აქვს კიევს ასეთი ძალები კონტრშეტევების მოსაწყობად ნახევარწლიანი ომის შემდეგ? რატომ უწევს ბრძოლა ჯერ კიდევ დონბასში რუსეთის არმიას, თუ ის ასეთი ძლიერია, და არ მიიწევს კიევისკენ? ნუთუ შეუძლებელია უკრაინელების განდევნა ზაპოროჟიეს ატომური ელექტროსადგურიდან შორს, რათა მათმა რაკეტებმა მიზანს არ მიაღწიონ? - მეკითხებიან თბილისელები და ერთმნიშვნელოვნად ვერ ვპასუხობ, რადგანაც მომხდარს აქვს როგორც ობიექტური, ასევე სუბიექტური მიზეზები.
392	5	დავიწყებ უმარტივესი და უბრალო ქართველებისთვის გასაგები ტექნიკური საკითხებით. უკრაინის შეიარაღებული ძალების სიძლიერე „ქართული ლეგიონისა“ და „აზოვის“ მსგავს უცხოურ ფორმაში გამოწყობილ ვაი-ბოევიკებში კი არა, არამედ საოფიცერო კადრებშია, რომლებმაც სამხედრო აკადემიური განათლება საბჭოთა არმიაში და სასწავლებლებში მიიღეს. და რა იყო პრიორიტეტული საბჭოთა არმიაში ჯერ კიდევ დიდი სამამულო ომის შემდეგ? სწორია, არტილერია! ამიტომ, გამოცდილ არტილერისტებს, რომლებსაც სსრკ-დსთ-ს დროიდან შემორჩენილი რაკეტებისა და ჭურვების უზარმაზარი რაოდენობა აქვთ და დასავლეთის მიერ მოწოდებული ორჯერ მეტი თანამედროვე, ნამდვილად შეუძლიათ დიდი ზიანი მიაყენონ ქალაქებსა და ობიექტებს. ზოგადად, ომის ყოველი დღე გვარწმუნებს, რომ უკრაინა ბოლო წლებში სერიოზულად ემზადებოდა რუსეთთან ომისთვის, რადგან ტექნიკისა და შეიარაღების უზარმაზარი დანაკარგების მიუხედავად, უკრაინის შეიარაღებული ძალები ბრძოლას აგრძელებენ.
392	7	თუმცა რაც შეეხება სახმელეთო ოპერაციებს, ავიაციას, ჯავშანტექნიკასა და შეიარაღებული ძალების სხვა ძალებს, მათი მოქმედებების ტაქტიკას, რომელმაც კარდინალური ცვლილებები განიცადა საბჭოთა პერიოდის შემდეგ, აქ უკრაინის „ჭრელი“ არმია სათანადოდ არ არის გაწვრთნილი და ინსტრუქტორებისა და დაქირავებულთა ვერანაირი ჯგუფები, მით უმეტეს მოკლე დროში, აქ ვითარებას ვერ შეცვლიან. ამიტომ, მაგალითად, ხარკოვის მიმართულებით შეტევა გამაყრუებელი საარტილერიო მომზადების შემდეგ ჩაფლავდა და აღარ გაგრძელებულა. მაგრამ დასავლეთი უკრაინის შეიარაღებულ ძალებს ფულს აძლევს და იარაღით ამარაგებს არა თავდაცვისა და უკან დახევისთვის, არამედ შეტევისა და გარღვევისთვის, ხოლო იერიშისთვის უკრაინელების ადამიანური დანაკარგები მხედველობაში არ მიიღება - დასავლელებისთვის ეს არის ყველაზე იაფი ანტირუსული მასა მსოფლიოში, რომელშიც რუსეთი კისრამდე უნდა ჩაეფლოს, რათა აშშ მსოფლიოში უფრო თავისუფლად (ერთპოლარულად) იმოქმედოს, კერძოდ - ჩინეთის წინააღმდეგ.
392	9	ახლა - სუბიექტურ მიზეზებზე. საქმე ისაა, რომ რუსები ბოლომდე ჯერ არ გაბრაზებულან. რუსისთვის ძნელი გასაგებია, რომ უახლოესი ერი, რომელსაც საკუთარისგან არ გამოარჩევდა, დღეს მისთვის ნომერ პირველი მტერია. უჭირს შეეგუოს იმ აზრს, რომ უკრაინა და უკრაინელები, რომლებიც სსრკ-ს არსებობის 70 წლის განმავლობაში მოიხსენიებოდნენ რუსეთის ფედერაციის და რუსების შემდეგ, რომელთა დროშა და გერბი პირველი იყო საბჭოთა კავშირის დროშისა და გერბის შემდეგ ყველა პლაკატზე, სურათზე და სახელმძღვანელოებში, დღეს უნდა განადგურდეს. უკრაინელები, რომლებთან ერთადაც მხარდამხარ იბრძოდნენ დიდ სამამულო ომში! გახსოვთ დუგინის სიტყვები მისი ქალიშვილის დაკრძალვაზე, რომ შურისძიების წყურვილი არ აქვს და მხოლოდ გამარჯვება სურს? ეს არის ნამდვილი რუსის არსი, რომელიც უკრაინაში ნაციზმს, და არა უკრაინელებს ებრძვის, ათავისუფლებს ჩაგრულებს ბანდერელი პოლიცაებისგან, სადისტი ჯალათებისგან, რომლებმაც შეურაცხყვეს ჩვენი მშობლების ხსოვნა! ვინც გამათავისუფლებელთა ძეგლები შერყვნა, მიუხედავად იმისა, რომ ეს ძეგლბი უკრაინელი გმირების ძეგლებიც იყო. გმირი ქალაქები კიევი, ოდესა, სევასტოპოლი - ეს ჩვენი საერთო ისტორიაა, დღემდე პოულობენ ქერჩის ნახევარკუნძულის დაცვის დროს დაღუპული ქართველების ნეშტებს… ხოლო უკრაინელი ნეონაცისტები ებრძვიან რუსებს, ანადგურებენ მოსკალებს და ამით განსხვავდებიან რუსი ჯარისკაცისგან. რუსებთან ერთად მათი მტერია ყველა, ვინც რუსული არმიის მხარეს იბრძვის - ჩეჩნები, სომხები, ბელარუსები და მრავალი სხვა, ანუ ყოფილი სსრკ-ის თითქმის ყველა ერი. ამიტომაც სურთ ააფეთქონ ზაპოროჟიეს ატომური ელექტროსადგური და მრავალი უდანაშაულო ადამიანი რადიაციით დახოცონ!
392	11	ხოლო როცა რუსები მართლა გაბრაზდებიან, როცა მიხვდებიან, რომ უკრნაცისტები გერმანელ ფაშისტებს არ ჩამოუვარდებიან, ისინი გააფთრებით იმოქმედებენ მათ გასანადგურებლად და ვაი მათ, ვინც მაშინ რუს ჯარისკაცს გაუდგება გზაზე, იქნება ეს უკრაინელი, ამერიკელი თუ ევროპელი! მტრებს ანადგურდებიან და არა საშუალებას აძლევენ, გაყიდოს მილიონ-ნახევარი ტონა მარცვლეული, რათა უკრაინული წარმოშობის მტრებმა მონაგები ფულით იყიდონ იარაღი და დახოცონ რუსები, დახოცონ ბავშვები და გოგონები, როგორც დარია; მაშინ როცა სხვა მტრები, დასავლეთში, შიმშილით არ დაიხოცონ და უკრაინული პურით გამოძღობის შემდეგ, სასიკვდილო იარაღი დაამზადონ უკრაინელი ნაცისტებისთვის გასაგზავნად!
3920	1	პუტინმა ბალტიისპირეთის ქვეყნებში, საქართველოსა და მოლდოვაში რუსულენოვანთა უფლებების გათვალისწინების კონცეფცია დაამტკიცა
3920	3	საქართველო, 7 სექტემბერი, საქინფორმი. ვლადიმერ პუტინმა საზღვარგარეთ რუსეთის ჰუმანიტარული პოლიტიკის კონცეფცია დაამტკიცა, რომელშიც ერთი პუნქტი საქართველოს ეხება.
3920	5	კონცეფციის თანახმად, ბალტიისპირეთის ქვეყნებთან, საქართველოსთან და მოლდოვასთან ჰუმანიტარული და კულტურული კავშირების განვითარებისას გათვალისწინებული იქნება რუსულენოვანი მოსახლეობის უფლებების დაცვის საკითხები.
3920	7	დოკუმენტის მიხედვით, პრიორიტეტულ დავალებად რჩება კულტურის, მეცნიერების, განათლების, ახალგაზრდობის პოლიტიკის, სპორტის, ტურიზმის სფეროებში ორმხრივი ურთიერთობების გაღრმავება პოსტსაბჭოთა სივრცეში: დსთ-ს წევრებთან, საქართველოს ოკუპირებულ რეგიონებთან, აფხაზეთთან და სამხრეთ ოსეთთან, რომლებიც კონცეფციაში რესპუბლიკებად არის მოხსენიებული, ასევე დონეცკის და ლუგანსკის ე.წ. სახალხო რესპუბლიკებთან.
3921	1	საქართველოში კორონავირუსით გარდაცვლილ პაციენტთა 59%-ს სხვადასხვა თანმხლები ქრონიკული დაავადება აღენიშნებოდა
3921	3	2022 წლის 1-ელი ივლისის მდგომარეობით, COVID-19-ით გარდაცვლილ პაციენტთა 59%-ს სხვადასხვა თანმხლები ქრონიკული დაავადება აღენიშნებოდა, - ამის შესახებ კოვიდ 19-თან დაკავშირებით დაავადებათა კონტროლის ეროვნული ცენტრის მიერ გამოქვეყნებულ ანგარიშშია ნათქვამი.
3921	5	გარდაცვალების შესახებ სამედიცინო ცნობაში კოვიდ 19-ით გარდაცვლილ პაციენტთა 59%-ს აღენიშნებოდა სხვადასხვა თანმხლები ქრონიკული დაავადება, მათ შორის 59%-ს აღენიშნებოდა კარდიოვასკულური დაავადებები და ჰიპერტენზია, დიაბეტი - 25.6%-ს, ხოლო ონკოლოგიური დაავადება – 5.7 პროცენტს.
3921	7	ანგარიშის თანახმად, ყველა ლეტალურ შემთხვევაში დაავადების მიმდინარეობა იყო მძიმე ან კრიტიკული. შემთხვევათა 82 პროცენტში დაავადება გართულებული იყო პნევმონიით.
3921	9	გარდაცვლილთა 79%-ს (95% CI 78.3-79.6) აღენიშნებოდა სუნთქვის უკმარისობა, რესპირაციული დისტრეს სინდრომი აღენიშნა გარდაცვლილ პაციენტთა 29.1%-ს (95% CI 28.3-29.8), ხოლო 21.7%-ში (95% CI 21.0-22.3) განვითარდა გულის უკმარისობა.
3922	1	სოსო გოგაშვილის დაცვის უფროსს აღკვეთის ღონისძიების სახით, 3 000-ლარიანი გირაო შეეფარდა
3922	3	საქართველო, 1 სექტემბერი, საქინფორმი. თბილისის საქალაქო სასამართლომ სუს-ის უფროსის ყოფილი მოადგილის, სოსო გოგაშვილის დაცვის უფროსს, ალექსანდრე სამხარაძეს აღკვეთის ღონისძიების სახით 3 000-ლარიანი გირაო შეუფარდა. მოსამართლე სერგო მეთოფიშვილმა გადაწყვეტილება ადგილზე თათბირით მიიღო.
3922	5	თავად ბრალდებულმა სხდომაზე აღნიშნა, რომ ამ თანხის გადახდა მისთვის პრობლემას წარმოადგენს.
3922	7	პროკურატურა ბრალდებულის მიმართ აღკვეთის ღონისძიების სახით 5 000 ლარიანი გირაოს შეფარდება მოითხოვა. როგორც პროკურორმა სხდომაზე აღნიშნა, მტკიცებულებების მიხედვით სახეზეა ის, რომ სამხარაძემ დანაშაული ჩაიდინა, ხოლო იმ მიზნით, რომ არ მიიმალოს და ამგვარად სასამართლოს თავი არ აარიდოს ან არ გაანადგუროს მტკიცებულებები, სამხარაძის მიმართ გამოყენებული უნდა იქნას აღკვეთის ღონისძიება. ბრალდების მხარის მტკიცებით, სახეზეა მძიმე კატეგორიის დანაშაული, ვინაიდან საქმე ეხება უკანონო ბრუნვის ნივთებს, რომელსაც ბრალდებული ინახავდა.
3922	9	დაცვის მხარე მიიჩნევდა, რომ ალექსანდრე სამხარაძის მიმართ არცერთი აღკვეთის ღონისძიების გამოყენების საფუძველი არ არსებობდა. ადვოკატ რამაზ ჩინჩალაძის თქმით, არ არსებობდა ასევე, ბრალდებულის მიმალვის, რაიმე მტკიცებულებების განადგურებისა და ახალი დანაშაულის ჩადენის საფრთხე.
3922	11	სუს-ის უფროსის ყოფილი მოადგილის, სოსო გოგაშვილის დაცვის უფროსს ალექსანდრე სამხარაძეს ბრალი სისხლის სამართლის კოდექსის 236-ე მუხლის მესამე ნაწილით წაუყენეს, რაც საბრძოლო მასალის უკანონო შენახვას გულისხმობს. საქმე ეხება მის საცხოვრებელ სახლში ჩატარებული ჩხრეკის შედეგად ამოღებულ ვაზნებს.
3922	13	ბრალის დამტკიცების შემთხვევაში ალექსანდრე სამხარაძეს 3-დან 6 წლამდე თავისუფლების აღკვეთა ემუქრება.
3923	1	შეამოწმეს 127 კოვიდ კლინიკა, საიდანაც დარღვევა 90 დაწესებულებაში დადასტურდა
3923	3	შრომის ინსპექციის სამსახურმა, 2021-2022 წლებში 127 კოვიდ კლინიკა შეამოწმა, საიდანაც 90 დაწესებულებაში დადგინდა, რომ სამედიცინო პერსონალისთვის განკუთვნილი დანამატი არ გაუციათ.
3923	5	როგორც შრომის ინსპექციის სამსახურიდან „ინტერპრესნიუსის“ მიერ გამოთხოვილ ინფორმაციაშია ნათქვამი, 33 ობიექტზე დამატებითი ანაზღაურების/დანამატის და მისგან გამომდინარე შრომითი ურთიერთობების კუთხით დარღვევა არ გამოვლენილა, ხოლო 4 მათგანთან მიმართებაში საქმისწარმოება შეწყდა იმ საფუძვლით, რომ ისინი აღარ ფუნქციონირებენ კოვიდ კლინიკის სტატუსით.
3923	7	„ამასთან, განმეორებითი ინსპექტირება განხორციელდა 86 კლინიკასთან მიმართებით, რომელთაგან სამსახურის მიერ გაცემული მითითებები სრულად იქნა აღმოფხვრილი 28 კლინიკის მიერ, რომლის შედეგად შედგენილ იქნა ადმინისტრაციული სამართალდარღვევის ოქმები. აღნიშნულიდან გამომდინარე, მეორე განმეორებითი ინსპექტირება სამსახურმა განახორციელა 51 კლინიკაზე, რომელთაგან 20 კლინიკის მიერ სრულად იქნა შესრულებული გაცემული მითითებები“,- აღნიშნავენ შრომის ინსპექციის სამსახურში.
3924	1	ევროკავშირში კოვიდ პასპორტების მოქმედება 1 წლით გაგრძელდება
3924	3	ევროკავშირის ქვეყნებში კოვიდ პასპორტების მოქმედება 1 წლით გაგრძელდა. შესაბამისის გადაწყვეტილება ევროპარლამენტმა და ევროპულმა საბჭომ მიიღეს. ინფორმაციას Deutche Welle ავრცელებს. 
3924	5	ეს გადაწყვეტილება იმის გამოა მიღებული, რომ კორონავირუსის ახალი შტამის გაჩენის შემთხვევაში, რომელსაც „შეშფოთების გამოწვევის“ (variant of concern), სტატუსი მიანიჭეს ევროკავშირის მოქალაქეებს გადაადგილების უპრობლემო შესაძლებლობა ჰქონდეთ.
3924	7	გადაწყვეტილებაში აღნიშნულია, რომ ევროკავშირის წევრმა ქვეყნებმა თავი უნდა შეიკავონ კოვიდ პასპორტების მფლობელებისთვის გადაადგილების დროს დამატებითი შეზღუდვების დაწესებისგან. ისინი მიესალმებიან ევროკავშირის უმეტესი ქვეყნების გადაწყვეტილებას, რომლებმაც გადაადგილებაზე ყველა შეზღუდვა გააუქმეს. ამასთანავე აღნიშნეს, რომ „ეპიდემიოლოგიური სიტუაცია შეიძლება მალე შეიცვალოს“. 
3925	1	სანქციების ფონზე თურქეთი და ინდოეთი რუსეთიდან იმპორტს ზრდიან
3925	2	სანქციების გამო რუსეთიდან იმპორტის მოცულობა მკვეთრად შემცირდა, თუმცა ქვეყნების ნაწილმა, მათ შორის ინდოეთმა, თურქეთმა და ბრაზილიამ, თებერვლის ბოლოდან საგრძნობლად გაზარდეს რუსეთიდან იმპორტი. ამის შესახებ The New York Times-ი წერს.
3925	4	ინდოეთმა რუსეთიდან საქონლის იმპორტი 43%-ით გაზარდა, თურქეთმა - 213%-ით, ბრაზილიამ კი - 166%-ით.
3925	6	რუსული საქონლის იმპორტის თვალსაზრისით ევროკავშირის ქვეყნებს შორის ლიდერობენ ესპანეთი - 112-%-იანი და ნიდერლანდი 74%-იანი მატებით.
3925	8	ამასთან, გამოცემის მიერ შესწავლილი ქვეყნების უმეტესობამ რუსეთში ექსპორტი შეამცირა. გამონაკლისი თურქეთია, რომელმაც რუსეთში ექსპორტი 113%-ით გაზარდა, ჩინეთმა კი - 24%-ით.
3925	10	სააგენტო Bloomberg-ის თანახმად, ევროკავშირი შეშფოთებულია რუსეთში სომხეთიდან და ყაზახეთიდან საყოფაცხოვრებო ტექნიკის მიწოდების ზრდით.
3925	12	ევროპის სტატისტიკის სააგენტოს მონაცემებით, მიმდინარე წლის პირველ 8 თვეში სომხეთმა ევროკავშირიდან იმაზე მეტი სარეცხი მანქანის იმპორტი განახორციელა, ვიდრე მთელი წინა ორი წლის განმავლობაში.
3925	14	ევროსტატის მტკიცებით, ყაზახეთმა ევროკავშირიდან 21,5 მილიონი დოლარის ღირებულების მაცივრები შეიტანა, რაც სამჯერ მეტია გასული წლის ანალოგიურ მაჩვენებელზე.
3925	16	გარდა ამისა, სომხეთმაც და ყაზახეთმაც მკვეთრად გაზარდეს ელექტრონული რძის საწველი ტუმბოების შესყიდვები, ქვეყანაში შემცირებული შობადობის ფონზე.
3925	18	Bloomberg-ის წყაროები არ გამორიცხავენ, რომ საყოფაცხოვრებო ტექნიკის ზოგიერთი კომპონენტი და მიკროსქემები შესაძლოა, სამხედრო მიზნებისთვის გამოიყენებოდეს, რაც ბრიუსელის შეშფოთებას იწვევს.
3925	20	ეკონომიკური განვითარების სამინისტროს ინფორმაციით, რუსეთში სექტემბერში, პარალელური იმპორტის ფარგლებში, 9 მილიარდ დოლარზე მეტი ღირებულების მილიონ ტონაზე მეტი სხვადასხვა საქონელი შეიტანეს.
3925	22	უკრაინაზე თავდასხმის შემდეგ აშშ-მა, დიდმა ბრიტანეთმა და ევროკავშირმა მოსკოვს სანქციები დაუწესეს. თებერვლის ბოლოდან მოყოლებული ეს სანქციები რამდენჯერმე გამკაცრდა. შეზღუდვები სხვა სფეროების გარდა, ეხება და გავლენას ახდენს რუსეთის ენერგორესურსებზე და ნედლეულზე, საიუველირო ნაწარმზე, კოსმეტიკასა და თამბაქოზე.
3926	1	ჩინეთმა მსოფლიოში პირველი ცხვირში შესასხურებელი კოვიდსაწინააღმდეგო ვაქცინა დაამტკიცა
3926	3	ახალი ვაქცინის აეროზოლის სულ რაღაც ერთი შესუნთქვა COVID-19-ის წინააღმდეგ ძლიერ თავდაცვას უზრუნველყოფს. ამის შესახებ ვაქცინების ჩინური მწარმოებელი CanSino იუწყება.
3926	5	ჩინეთის მარეგულირებელმა COVID-19-ის შესასხურებელი ვაქცინა ბუსტერდოზად დაამტკიცა. შედეგად, ეს გახლავთ საინექციო ვაქცინის პირველი ალტერნატივა პანდემიის დაწყების შემდეგ.
3926	7	შესასუნთქი ვაქცინა იმავე ინგრედიენტებს შეიცავს, რასაც სხვა ჩინური ვაქცინები, მაგრამ საფრქვეველი მოწყობილობა მას თხევადი ფორმიდან აეროზოლად გარდაქმნის.
3926	9	COVID-19-ის ამერიკული ვაქცინების მსგავსად, CanSino-ს ფორმულა შეიცავს გენეტიკური მასალის ნაწილებს, რათა ორგანიზმმა ვირუსის ამოცნობა შეძლოს.
3926	11	Moderna-ს და Pfizer-ის ვაქცინებს ეს მასალა პირდაპირ შეაქვს, CanSino-ს ვაქცინა კი ჩვეულებრივი გაციების ვირუსის უსაფრთხო ვერსიას იყენებს კორონავირუსის შესახებ ინფორმაციის გადასატანად.
3926	13	ჯანდაცვის მსოფლიო ორგანიზაციის მონაცემებით, CanSino-ს ერთდოზიანი ვაქცინა 92 პროცენტით ეფექტიანია COVID-19-ის მწვავე ფორმის წინააღმდეგ, დაავადებისგან სრულიად დაცვის თვალსაზრისით კი 58-პროცენტიანი ეფექტიანობა აქვს.
3926	15	მისი, როგორც ბუსტერის (საინექციო ვაქცინის ერთი დოზის შემდეგ) კლინიკურმა ცდებმა აჩვენა, რომ ის ისეთივე ეფექტიანი იყო, როგორც Sinovac-ის ვაქცინის ორი დოზა.
3926	17	შესასხურებელი ვაქცინა დაცვას აძლიერებს ცხვირისა და ზედა სასუნთქი გზების გარსში, სწორედ იქ, საიდანაც ვირუსი ორგანიზმში შედის.
3926	19	შესასუნთქ ვაქცინად წარსულში სხვა ვაქცინებიც გადააკეთეს, მაგალითად, FluMist-ი, რომელსაც პედიატრიულ განყოფილებებში გრიპის ყოველ სეზონზე იყენებენ.
3926	21	შესასხურებელი ვაქცინები ბავშვებისა და ბევრი ზრდასრულისთვის უნემსო ალტერნატივაა, მაგრამ როგორც მტკიცებულებები მიუთითებს გრიპის გასული სეზონებიდან, აეროზოლი ვაქცინები ეფექტიანობის იმავე დონეს ყოველთვის ვერ აღწევს, რასაც საინექციო ვაქცინები.
3926	23	დრო გვეტყვის, რამდენად საკმარის გამაძლიერებელ თავდაცვას შემოგვთავაზებს კოვიდის საწინააღმდეგო შესასუნთქი ვაქცინა, რათა ის სხვა ქვეყნებშიც დამტკიცდეს და ფართოდ გავრცელდეს.
3926	25	მომზადებულია Business Insider-ის მიხედვით.
3927	1	მექსიკა-აშშ-ის საზღვარზე 8 მიგრანტი დაიღუპა
3927	3	მექსიკიდან აშშ-ში გადასვლის მცდელობის დროს სულ მცირე 8 მიგრანტი დაიღუპა. მათი ცხედრები მდინარე რიო გრანდეში აღმოაჩინეს. ამის შესახებ nbcdfw.com იუწყება. 
3927	5	ეს გადასასვლელი განსაკუთრებით საშიშია, რადგანაც მდინარის სიღრმე და მისი ნაკადის სიძლიერე ძალზე ხშირად იცვლება. მიგრანტები ათეულობით ადამიანთა ჯგუფში შედიოდნენ, რომლებიც საზღვრის გადაკვეთას იგლ-პასთან ცდილობდნენ.
3927	7	აშშ-ის სასაზღვრო-საბაჟო სამსახურის ინფორმაციით, ამ ადგილას რამდენიმე დღე წვიმდა და მდინარის დონემ აიწია. 6 ცხედარი ამერიკელმა მესაზღვრეებმა აღმოაჩინეს და კიდევ 2 - მექსიკელებმა.
3927	9	გარდა ამისა, ამერიკულმა მხარემ მდინარიდან 37 მიგრანტი გადაარჩინა. ახლა შესაძლო მსხვერპლის ძებნა გრძელდება. უცნობია რომელი ქვეყნიდან იყვნენ დაღუპული მიგრანტები.
3927	11	იგლ-პასის გადასასვლელი ერთ-ერთი ყველაზე დატვირთულია. ივლისში ამ სექტორში საერთო ჯამში 50 000 მიგრანტი იყო დაკავებული. რიო გრანდეს ველი კი მეორე ადგილზეა, იქ ანალოგიურ პერიოდში გადასვლას 35 000 ადამიანი ცდილობდა.
3927	13	გასული წლის ოქტომბრიდან მიმდინარე წლის ივლისამდე აქ საერთო ჯამში 200 მიგრანტის ცხედარი აღმოაჩინეს. ბოლო 30 წლის განმავლობაში კი მექსიკიდან აშშ-ში გადავლის მცდელობას ათასობით ადამიანი ემსხვერპლა, რომელთა ზუსტი რაოდენობა უცნობია. ხშირად ადამიანები წყლის უკმარისობისგან იღუპებიან ან მდინარეში იხრჩობიან.
3928	1	ფლორიდის სანაპიროსთან ნავის ჩაძირვის შედეგად 5 მიგრანტი დაიღუპა, 5 კი დაკარგულად მიიჩნევა
3928	3	აშშ-ის სანაპირო დაცვის განცხადების თანახმად, ფლორიდის სანაპიროსთან ნავის ჩაძირვის შედეგად ხუთი მიგრანტი დაიღუპა და ხუთი კი უგზო-უკვლოდ დაკარგულად მიიჩნევა. 
3928	5	„ეიბისი ნიუსის“ ინფორმაციით, მიგრანტების ჯგუფი ხელნაკეთი ნავით მოგზაურობდა, როდესაც ის ფლორიდაში, ტორჩ-ქეის სანაპიროდან 50 მილის მოშორებით ამოტრიალდა. ადგილობრივმა ხელისუფლებამ ნავის ამოტრიალების ერთ-ერთ მიზეზად უამინდობაც დაასახელა.
3928	7	სანაპირო დაცვამ განაცხადა, რომ ცხრა ადამიანი გადაარჩინეს, რადგან მათ სამაშველო ჟილეტები ეცვათ. 
3928	9	უსაფრთხოების დეპარტამენტმა, მათ შორის მდივანმა ალეხანდრო მაიორკასმა კიდევ ერთხელ მიმართა მიგრანტებს და სთხოვა, რომ არ გარისკონ, რადგან ეს წარმოუდგენლად სახიფათოა. 
3929	1	ისრაელმა ალეპოს აეროპორტზე საჰაერო იერიში მიიტანა
3929	3	ისრაელმა სირიაში მდებარე ალეპოს აეროპორტზე საჰაერო იერიში მიიტანა, რის შედეგადაც ასაფრენი ბილიკი დაზიანდა და აეროპორტის ფუნქციონირება შეწყდა, – ამის შესახებ Reuters-ი იუწყება.
3929	5	ბოლო პერიოდში ისრაელმა სირიის აეროპორტებზე არაერთი დარტყმა განახორციელა, რათა ირანის მიერ სირიასა და ლიბანში მყოფი თეირანის მოკავშირეებისთვის იარაღის მიწოდება შეაფერხოს.
3929	7	ისრაელმა ალეპოს აეროპორტზე იერიში 31 აგვისტოსაც მიიტანა, რასაც მატერიალური ზარალი მოჰყვა.
393	1	არაფერს მივაწვდით: არც გაზს, არც ნავთობს, არც ქვანახშირს და თან დავაყოლებთ: „გაყინე, გაყინე მგლის კუდი“ - პუტინი დასავლეთზე
393	3	რუსეთის პრეზიდენტი, ვლადიმერ პუტინი იმუქრება, რომ დასავლეთს გაზისა და ნავთობის მიწოდების შეწყვეტით „გაყინავს“, თუ რუსულ ნავთობსა და გაზზე ფასების ლიმიტი დაწესდება.
393	5	რუსეთის ლიდერმა ევროპის ქვეყნების მოწოდებებს რუსულ გაზზე ფასის შეზღუდვის შესახებ, „სულელური“ უწოდა და განაცხადა, რომ ეს გამოიწვევს გლობალური ფასების ზრდას და ევროპაში ეკონომიკურ პრობლემებს.
393	7	„მიიღება პოლიტიკური ხასიათის გადაწყვეტილებები, რომლებიც ეწინააღმდეგება კონტრაქტებს? დიახ, ჩვენ უბრალოდ არ შევასრულებთ მათ! და საერთოდ, ჩვენ არაფერს მივაწოდებთ... არც გაზს, არც ნავთობს, არც ქვანახშირს, არც მაზუთს - არაფერს არ მივაწოდებთ და ჩვენ მხოლოდ ერთი დაგვრჩება, რომ თან დავაყოლოთ: „გაყინე, გაყინე, მგლის კუდი“! - განაცხადა რუსეთის პრეზიდენტმა.
394	1	როგორც დავპირდი ბატონ ივანიშვილს, დიდი მოკითხვა უკრაინიდან! - დავით არახამიას მიმართვა
394	3	უკრაინის ფრაქცია "ხალხის მსახურის" ლიდერი, დავით არახამია ბიძინა ივანიშვილს მოკითხვას უთვლის და ეროვნული ანტიკორუფციული სააგენტოს მიერ გამოქვეყნებულ სიაზე საუბრობს.
394	5	უკრაინის მაღალჩინოსნის თქმით, სანქციების კანდიდატთან პირველ პაკეტში ჯერჯერობით არ მოხვდა ივანიშვილის პოლიტიკური გარემოცვა, თუმცა არახამიამ თქვა, რომ ამ მიმართულებით მუშაობას გააგრძელებენ.
394	7	მისი თქმით, თუ ქართველებს ჯერ არ ყოფნით ძალისხმევა დამოუკიდებლად მოახდინონ დეოლიგარქიზაცია, ამაში ისინი დაეხმარებიან.
394	9	"სპეციალურად დაველოდე ორი დღე, რომ გამეგო საქართველოს ხელისუფლების ისტერიული რეაქცია. ისედაც მოსალოდნელ ამბავზე, რომ კორუფციის წინააღმდეგ ბრძოლის ეროვნულმა სააგენტომ ვებგვერდზე განათავსა რეკომენდაცია, ბიძინა ივანიშვილის და მისი ახლო გარემოცვის დასანქცირების შესახებ.
394	11	საუბარია, იმ ბიზნესმენებზე, ვინც აფინანსებს ივანიშვილის რეჟიმს. "ომი და სანქციები" საერთაშორისო პარტნიორების ჩართულობის შეიქმნა. ეს სააგენტო არის მთავარი პარტნიორი ამერიკისა და ევროკავშირისთვის სანქციების დაწესებასთან დაკავშირებით. ეს სააგენტო შედის სანქციების საერთაშორისო ჯგუფში.
394	13	სანქციების კანდიდატთან პირველ პაკეტში ჯერჯერობით არ მოხვდა ივანიშვილის პოლიტიკური გარემოცვა. ეს შემთხვევით არ მომხდარა გადაწყდა, რომ თავდაპირველად მოხდება ოლიგარქის გარემოცვის და მისი დამფინანსებლების წარდგენა სანქცირებაზე.
394	15	მე დარწმუნებული ვარ, ეს არის პირველი ეტაპი. ვერიფიკაციის შემდეგ ყველა ეს დოკუმენტი გადაიგზავნება საერთაშორისო სანქციების ჯგუფში. მოხდება განხილვა და შემდეგ იქნება მიღებული გადაწყვეტილება.
394	17	მე როგორც დავპირდი ბატონ ივანიშვილს დიდი მოკითხვა უკრაინიდან! ვაგრძელებთ მუშაობას. პატივცემულო ქართველებო, თუ სამწუხაროდ თქვენ ჯერ არ გყოფნით ძალისხმევა დამოუკიდებლად მოახდინოთ დეოლიგარქიზაცია ჩვენ დაგეხმარებით"- აცხადებს არახამია.
395	1	არსად არ არის შესაშვები, არათუ გვარამიასთან - კობახიძე კრამონზე
395	3	"ეს ჩემი პრეროგატივა არ არის, ეს არის შესაბამისი უწყების პრეროგატივა. ალბათ ჰქონდა საკუთარი არგუმენტები ამასთან დაკავშირებით. ვიოლ ფონ კრამონს რაც შეეხება, მასთან დაკავშირებით ჩვენი პოზიცია არის ცნობილი და მისი განცხადებებით, რომელიც აკეთა გასული დღეების განმავლობაში, კიდევ ერთხელ დადასტურდა, რატომ გვაქვს ჩვენ ჩვენი დამოკიდებულება ამ ადამიანის მიმართ.
395	5	მათ შორის ძალიან მძიმე განცხადება გააკეთა ევროპარლამენტის რეზოლუციასთან დაკავშირებით - მან თქვა, რომ ეს რეზოლუცია და კონკრეტულად ის ნაწილი, რომელიც ივანიშვილის დასანქცირებას ეხებოდა, შემუშავდა ამერიკელ პარტნიორებთან თანამშრომლობით. ახლა, ასეთ რაღაცებს რომ ლაპარაკობს ადამიანი, ის მგონი არსად არ არის შესაშვები, არათუ გვარამიასთან ან ვინმე სხვასთან". - თქვა ქართული ოცნების თავმჯდომარე ირაკლი კობახიძემ ევროპარლამენტარ ვიოლა ფონ კრამონზე.
395	7	თბილისში მყოფი ევროპარლამენტარი გუშინ, 7 სექტემბერს ნიკა გვარამიასთან საპატიმროში არ შეუშვეს.
396	1	ირაკლი კობახიძე: ნული სამართლებრივი არგუმენტი კანონის წინააღმდეგ, აქედან გამომდინარე დაძლეულ იქნა ვეტო
396	3	გუშინ საზოგადოებამ კიდევე ერთხელ იხილა დებატები ამ თემასთან დაკავშირებით და კიდევ ერთხელ, ვერავითარი მყარი და ძლიერი არგუმენტი არ იქნა წარმოდგენილი ოპოზიციის მხრიდან კანონიერი მოსმენების თემასთან დაკავშირებით, - ამის შესახებ ჟურნალისტებს „ქართული ოცნების“ თავმჯდომარე ირაკლი კობახიძემ განუცხადა.
396	7	„ეს დოკუმენტი თავიდან ბოლომდე არის შესაბამისობაში ევროპულ სტანდარტებთან, სტრასბურგის სასამართლოს პრაქტიკასთან და ამაზე აბსოლუტურად ვერავინ ვერაფერი ვერ თქვა. მოვისმინე რამდენიმე ოპოზიციონერის გამოსვლა და სრული აბსურდი იყო რასაც ამბობდნენ. ნული სამართლებრივი არგუმენტაცია, უბრალოდ ცარიელი სიტყვები და ზოგადი საუბრები რაღაც გაუგებარ თემებთან დაკავშირებით. აქედან გამომდინარე, ჩვენ არ გვქონდა სხვა ალტერნატივა. ნული სამართლებრივი არგუმენტი ამ კანონის წინააღმდეგ, აქედან გამომდინარე დაძლეულ იქნა ვეტო“, - განაცხადა ირაკლი კობახიძემ.
397	1	რომან გოცირიძე - ხელისუფლება ევროკომისიის რეკომენდაციების შეუსრულებლობას ოპოზიციას ვერასდროს გადააბრალებს, ძალისხმევას არ დავიშურებთ, ვაჩვენოთ, რა არის სწორი
397	3	„ნაციონალური მოძრაობის“ წევრის რომან გოცირიძის განცხადებით, ევროკომისიის რეკომენდაციები თუ ვერ შესრულდება, ხელისუფლება ამას ოპოზიციას ვერასდროს გადააბრალებს.
397	7	გოცირიძის თქმით, საპარლამენტო მუშაობისას ალტერნატიულ წინადადებებს წარადგენენ და საზოგადოება დაინახავს, ვის აქვს შესრულებული რეკომენდაციები და ვინ არის დაკავებული იმით, რომ რეკომენდაციები არ შესრულდეს.
397	11	„გუშინ ნათლად ითქვა, ხელისუფლების პასუხისმგებლობა სხვაა და ოპოზიციის სხვა. ხელისუფლებას საკონსტიტუციო ცვლილებების გარდა, ნებისმიერი კანონის მიღება შეუძლია. საკონსტიტუციო ცვლილებებზე ჩვენს წილ პასუხისმგებლობას ვიღებთ, მათ შორის საარჩევნო ბარიერის მიღებაზე. ხელისუფლება ვერასდროს გადააბრალებს ოპოზიციას იმას, თუ ევროკომისიის რეკომენდაციები ვერ შესრულდება. ჩვენს ძალისხმევას არ დავიშურებთ, რომ ვაჩვენოთ, რა არის სწორი.
397	13	საპარლამენტო მუშაობაში ჩვენს ალტერნატიულ წინადადებებს წარვადგენთ და საზოგადოება დაინახავს, ვის აქვს რეკომენდაციები შესრულებული და ვინ არის დაკავებული იმით, რომ რეკომენდაციები არ შესრულდეს, რადგან რეკომენდაციების შესრულება ნიშნავს „ქართული ოცნების“ ძალაუფლების შესუსტებას და უკანონო ბერკეტების შეზღუდვას, იქნება ეს საარჩევნო კანონმდებლობა, სასამართლო, თუ სხვა“, – განუცხადა რომან გოცირიძემ საქართველოს პირველ არხს.
398	1	გოგა ხაინდრავა: ეს დღეები უმძიმესი ბრძოლები, ასეულობით დაღუპული უკრაინის ფრონტზე, თბილისში კი „დიდება უკრაინას“ ამოფარებულები! „გვამებზე მოცეკვავე“ კრემერები, ფოტიგები, ჰოჯესები, ტორტონები და აქაური ჭინკები
398	3	კინორეჟისორი გოგა ხაინდრავა თბილისში გამართულ საერთაშორისო კონფერენციას „დიდება უკრაინას!“ ეხმაურება, სადაც კონფერენციის მონაწილეებმა უკრაინული სიმღერა შეასრულეს.
398	7	„ეს დღეები - უმძიმესი ბრძოლები, ასეულობით დაღუპული და დაჭრილი უკრაინის ფრონტზე. თბილისში კი - „დიდება უკრაინას“ ამოფარებულები! „გვამებზე მოცეკვავე“ კრემერები, ფოტიგები, ჰოჯესები, ტორტონები და აქაური ჭინკები - რას უპირებენ ჩვენს სამშობლოს, ხომ ყველასათვის ცხადია! პასუხს დაელოდეთ!“ - წერს გოგა ხაინდრავა „ტვიტერზე“.
399	1	დავით ჩიხელიძე: ჟოზეფ ბორელმა რადიკალურ ოპოზიციას ყური აუწია
399	3	„პრემიერ-მინისტრის ბრიუსელში ვიზიტი წარმატებულად და ნაყოფიერად დაიწყო. მაღალი დონის შეხვედრების შემდეგ გამართულ ერთობლივ პრესკონფერენციაზე რამდენიმე მნიშვნელოვანი საკითხის გაჟღერება მოხდა. პირველ ყოვლისა აღსანიშნავია საქართველოს პრემიერ მინისტრის შთამბეჭდავი და ყოვლისმომცველი გამოსვლა, პრემიერის მიერ სწორად იყო აქცენტები დასმული, პრიორიტეტები, გამოწვევები და მასზე რეაგირების გზები“, - ამ სიტყვებით ეხმაურება „დემოკრატიული ცვლილებების ცენტრის“ ხელმძღვანელი დავით ჩიხელიძე პრემიერ-მინისტრ ირაკლი ღარიბაშვილის ბრიუსელში ვიზიტს, სადაც საქართველო-ევროკავშირის ასოცირების საბჭოს მე-7 სხდომა გაიმართა.
399	7	მისი თქმით, საქართველოს ჰყავს სახელმწიფოს მტერი ოპოზიცია, რომელიც შესაძლებლობებს არ იყენებს:
399	11	„პრემიერმა კიდევ ერთხელ ხაზგასმით აღნიშნა საქართველოს ევროპული კურსის ერთგულება, ხოლო მასპინძლებმა აღნიშნეს საქართველოს მცდელობა და მიღწევები. ჟოზეფ ბორელმა ხაზგასმით აღნიშნა ირაკლი ღარიბაშვილის ძალისხმევა მშვიდობის საკითხში. ასევე, საუბარი შეეხო საქართველოს წინაშე არსებულ გამოწვევებს, მიღწევებს და პროგრესს, რომელიც საქართველომ ბოლო წლებში განიცადა. განსაკუთრებული ყურადღება ე.წ. დეპოლარიზაციას დაეთმო. პირდაპირ შეიძლება ვთქვათ, ჟოზეფ ბორელმა რადიკალურ ოპოზიციას ყური აუწია, „პოლარიზაციამ არ უნდა მიაღწიოს ზღვარს, რომელიც ხელს უშლის პროცესებს და საფრთხეს უქმნის მიზნების შესრულებას. მოვუწოდებ ყველა პოლიტიკურ პარტიას, ესმოდეთ, რომ ეს არის კოლექტიური ძალისხმევა და ეს არის ისტორიული მომენტი, რომელიც გვაძლევს შესაძლებლობას“. პოლარიზაციის შემცირება ჩართული მხარეების ვალდებულებაა, რიგგარეშე არჩევნები, ბოიკოტი და ა.შ. არათუ ზრდის პოლარიზებას, არამედ აჩვენებს, რომ საქართველოს ჰყავს სახელმწიფოს მტერი ოპოზიცია, რომელიც შესაძლებლობებს არ იყენებს!“ - აცხადებს დავით ჩიხელიძე.
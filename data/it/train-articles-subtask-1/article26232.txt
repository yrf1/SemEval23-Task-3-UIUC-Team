Meloni, Giuliani (ex sindaco New York): sarà la Margaret Thatcher italiana.

Rudolph - Rudy - Giuliani, ex sindaco repubblicano di New York, avvocato e politico conservatore non si risparmia e demolisce il castello di carte costruito sul governo Draghi, spiegando come i media che stanno intervenendo in queste ore per screditare il partito dei patrioti e conservatori di FdI, siano solo strumenti politici di censura; altro che autorevoli organi di informazione.

Giorgia Meloni sarà la Margaret Thatcher italiana. Ne è convinto Rudy Giuliani, ex sindaco di New York. Il politico conservatore, famoso per aver attuato la dottrina della “tolleranza zero” contro il crimine nella Grande Mela, intervistato l’altro giorno in un podcast sulla piattaforma Rumble, ha detto di non avere dubbi.

Meloni dovrà cogliere l’occasione persa da Silvio Berlusconi e dare all’Italia un governo che metta fine ai metodi socialisti e realizzi in Italia un’economia di libero mercato capace di trascinarla fuori dalla palude della crisi.

E a proposito della crisi economica Giuliani non ha risparmiato aspre critiche proprio a quel Mario Draghi che continua a essere presentato dal mainstream come unto del Signore. Fa parte di quel club che ha rovinato l’Europa afferma Giuliani.

“Il fatto – ha detto è che Draghi era un fallimento, si, ha ottenuto un grande salvataggio dall’UE ma in cambio di riforme economiche molto severe che doveva realizzare in Italia.
Bene, quelle riforme economiche non sono state realizzate e l’economia italiana è tra le peggiori dei paesi europei, infatti la preoccupazione è che possa trascinare in basso l’economia dell’UE.
Per cui non capisco come Draghi possa essere considerato un successo, voglio dire lui è un successo come Biden è un successo, nelle menti della sinistra europea. Lui appartiene a quel club, fa parte di quel club, ed hanno rovinato … quel club ha rovinato l’economia dell’Europa, e l’Italia è una delle vittime principali.”
E ancora Giuliani ha attaccato il New York Times e quei media che hanno ricominciato – alla caduta del governo Draghi – a lanciare fantomatiche accuse di fascismo contro Fratelli d’Italia e la stessa Giorgia Meloni.
“Beh, loro, per come coprono le news in modo disonesto e nascondono le cose, violano costantemente il primo emendamento (Costituzione USA – libertà di parola n.d.r.), questo li rende più fascisti di chiunque vanno scrivendo, quindi non li considero affatto seri, laddove hanno censurato la notizia del disco rigido (di Hunter Biden n.d.r.) per 18 mesi e poi, finalmente hanno ammesso che era vera. Voglio dire, questo è veramente un giornale? Oppure è un movimento politico fascista a cui piace calpestare il diritto di espressione della gente? Giorgia Meloni è quello di cui ha bisogno l’Italia e inoltre lei è una che crede nel sistema di libera impresa che ha bisogno di essere salvaguardato in Italia, sai che è al limite del collasso se non è collassato già …”.

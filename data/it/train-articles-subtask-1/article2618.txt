UkrLeaks: nazisti da esportazione, dagli Stati Uniti a Kiev 

A quanto pare gli Stati Uniti non esportano solamente armi in Ucraina nella guerra per procura contro la Russia. A Kiev vengono inviati anche direttamente sul campo di battaglia neonazisti statunitensi ben lieti di raggiungere un paese come l’Ucraina ormai divenuto punto di riferimento per la destra estrema a livello mondiale. 

Questo è quanto emerge da un’inchiesta apparsa su UKR Leaks, portale che fa capo a Vasily Prozorov, ex agente segreto dell’SBU ucraino fino al 2018. Quindi una persona bene informata e con contatti diretti sul campo. 

Ancora una volta vediamo confermata ala necessità di denazificare il regime ucraino, uno dei motivi che ha spinto la Russia ad avviare la propria operazione militare speciale lo scorso febbraio, ma che in occidente viene definita una motivazione risibile, pretestuosa e propagandistica. Infatti, nello stesso occidente si è giunti sino a negare il neonazismo di varie formazioni come il Battaglione Azov. 

Scrive Prozorov su UKR Leaks: «Washington ha nutrito i movimenti nazisti in Ucraina per molti anni e rifornisce regolarmente i nazionalsocialisti nostrani per creare un "nuovo Reich" nel centro dell'Europa». 

«Può essere difficile da credere subito, ma nel paese di BLM e tolleranza aggressiva, i nazisti si sentono abbastanza a loro agio. Ad esempio, organizzazioni come The American Front e The National Socialist Movement (NSM), noto anche come Nazi Party of America (partito nazista americano), operano negli Stati Uniti da più di un decennio.

I nazisti americani non nascondono particolarmente le loro opinioni e attività, condividono attivamente foto, video e letteratura "educativa" e raccolgono anche donazioni da persone che la pensano allo stesso modo.

A prima vista, possiamo definire il NSM un raggruppamento marginalmente marginale (…) Tuttavia, il partito ha il suo canale su Telegram, che suggerisce involontariamente l'interesse dei nazionalisti americani per il pubblico "slavo". Ed è qui che inizia il divertimento. Il canale in sé non è di particolare interesse, ma ha una chat privata in cui partecipano attivamente i radicali di tutto il mondo, compresa l'Ucraina».

Effettivamente qui viene una parte molto interessante che comprende il reclutamento di volontari per l’Ucraina: «Si può notare che ci sono molti cittadini ucraini nelle chat list. Inoltre, molti partecipanti, compresi gli statunitensi, riferiscono apertamente la loro partecipazione alle ostilità dalla parte dei nazionalisti ucraini. Ci tengo a sottolineare che sono i nazionalisti, non l'APU (forze armate di Kiev)! In particolare parliamo di "Azov" e "Settore Destro". La chat supporta anche la campagna di reclutamento del Battaglione».

Leggiamo poi nell’inchiesta: «È del tutto evidente che tra i radicali il governo di Kiev non gode né di rispetto né di appoggio. Contro V. Zelensky vengono mosse accuse di natura antisemita. Al contrario, i nazisti vedono in Ucraina il vero "nuovo Reich", il cui nucleo dovrebbe essere "Azov". Il "Fuhrer", a quanto pare, dovrebbe essere A. Biletsky. Questa idea è espressa da alcuni dei partecipanti alla chat più attivi».
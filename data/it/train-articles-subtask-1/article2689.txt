Stuprano donne, vecchi e bambini: immigrati fuori controllo

Era da poco passata l’alba del 9 agosto 2021 quando una 26enne venne sorpresa di spalle, trascinata per un braccio e violentata nello scavo per le tubature idriche di un cantiere a Cascina Gobba, a due passi dall’ospedale San Raffaele, da un egiziano di 31 anni sprovvisto di regolare permesso di soggiorno. Lo scorso 6 dicembre invece una giovane pendolare è stata aggredita sul treno Milano-Varese da due ragazzi poco più che ventenni. Il primo, colui che avrebbe fatto da “palo”, è un cittadino italiano con problemi di tossicodipendenza; l’altro – l’esecutore materiale del tentato stupro – è un marocchino con precedenti di polizia e irregolare sul territorio italiano. E poi l’orrore della notte di San Silvestro: decine di ragazze sono molestate da una gang di stranieri a due passi dal Duomo di Milano durante i festeggiamenti per l’inizio del nuovo anno.

“I dati Istat parlano chiaro: gli stranieri sono responsabili cinque volte in più rispetto agli italiani dei reati di violenza sessuale – precisa l’assessore Riccardo De Corato – Nonostante l’inasprimento delle pene, le molestie e gli stupri non diminuiscono. Le politiche a favore del rispetto delle donne sembrano non aver fatto presa su una parte della popolazione straniera – e l’episodio gravissimo avvenuto la notte di Capodanno in piazza Duomo lo conferma – che continua a considerare la donna come un oggetto, una proprietà di cui l’uomo può fare quel che vuole”.

“Ti prego, fermati”. Quel grido disperato, poi l’orrore del clandestino:

Lo scorso 2 giugno, diverse adolescenti sono state importunate con molestie choc sul treno per Peschiera al rientro da una mattinata trascorsa sul Lago di Garda. I responsabili, non ancora tutti identificati, avrebbero rivolto insulti razzisti alle giovani vittime: “Siete bianche, qui (sul treno ndr) non dovete stare”. Un fenomeno preoccupante, che fa segnare un record negativo in Lombardia, quello relativo ai reati sessuali.

“Nel nostro capoluogo (Milano ndr) il trend degli ultimi anni non ha mai visto un calo, purtroppo – aggiunge De Corato – Anzi è in leggera crescita visto che dai 273 casi del 2011 si è passati ai 285 del 2021. A parer mio la situazione è molto preoccupante”.
264	1	La guerra del Draghistan
264	3	Nella neolingua dell’orwelliana colonia atlantista del sultanato del Draghistan la guerra si chiama pace e per ottenerla basta spegnere i termosifoni e l'aria condizionata.
264	4	Infatti, il sultano del Draghistan è passato dal suo già mirabile “non ti vaccini, muori e fai morire” all'altrettanto laconico e tranchant “Preferite la pace o l’aria condizionata?”. Qualcosa che suona come “accendi l’aria condizionati e uccidi un bambino ucraino”. Poco importa che anche un bambino di due anni possa notare la mancanza di nesso logico tra l'aria condizionata (quindi le implicite sanzioni finalizzate al  non comprare il gas russo) e una trattativa per ottenere la pace con la Russia. Logica vorrebbe che per ottenere quella che nella paleo-lingua italiana si definiva “pace” sarebbe opportuno creare un clima di distensione per favorire il dialogo che difficilmente si può ottenere con sanzioni o, peggio ancora, inviando armi ad una delle due fazioni in conflitto. Ma - evidentemente - i padroni di oltre oceano non vogliono questo, e il sultano della colonia del Draghistan - insieme al coro degli altri suoi omologhi europei - obbedisce incurante delle disastrose conseguenze economiche, sociali e (sperando che mai avvenga) militari. Sempre nella scuola di Orwell, e come nel caso della precedente emergenza (o per meglio dire “stato di eccezione”) Covid, allo Stato ed alla stampa occorre generare paura e odio per un nemico cosicché, per combatterlo, bisognerà obbedire. Così, mentre nel caso del Covid il nemico erano (e per inerzia lo sono ancora) i “no-vax”,  ora il nemico è un paese “avversario” che è tale per volontà di chi comanda. D’altro canto “Putin è peggio di una animale” secondo il diplomaticissimo e preparatissimo capo della diplomazia del Draghistan - fine stratega che il mondo ci invidia - Luigi di Maio. Contro questo terribile mostro che, secondo la narrazione della propaganda globalista, un giorno - alzandosi dal letto - per noia ha deciso di invadere la confinante Ucraina, bisogna quindi inviare armi per abbatterlo. Ovviamente, nulla conta la Costituzione della fu Repubblica Italiana che all’art. 11 sancisce che: “L'Italia ripudia la guerra come strumento di offesa alla libertà degli altri popoli e come mezzo di risoluzione delle controversie internazionali”. E ovviamente guai a chi, come il Prof. Orsini, si interroga sul perché si sia arrivati a questo conflitto. Guai a dire che la causa può essere stata il progressivo ’accerchiamento' operato dalla Nato, la persecuzione dei russofoni in Ucraina  da parte di battaglioni neo-nazisti  (ora dipinti dalla propaganda occidentale come pacifici filosofi Kantiani) inneggianti al collaborazionista nazista Bandera (che figura pure sui francobolli), o che la “rivoluzione arancione” sia stata finanziata dal “filantropo” Soros e dai suoi compari[2]  (complotto!). La propaganda del Draghistan è semplice, è “for dummies” (trad. per idioti): “un dittatore cattivo chiamato Putin ha invaso un Paese libero, felice e democratico per uccidere donne e bambini!”; un po’ come per il condizionatore e la pace.

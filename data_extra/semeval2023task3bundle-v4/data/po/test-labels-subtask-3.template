351	1	"To nie jest trudna decyzja". Czy o aborcji można mówić z uśmiechem?
351	3	Ruch Łódzkie Dziewuchy Dziewuchom wypuścił nagranie, na którym uśmiechnięte dziewczyny łykają pigułki, w domyśle będące tabletkami poronnymi. To odpowiedź na rejestr ciąż i rygorystyczne prawo aborcyjne w Polsce. - Władza chciałaby, żebyśmy przestały się nawzajem wspierać. Rejestr ciąż ma pogłębić tę paranoję - twierdzi Magdalena Gałkiewicz z ruchu Łódzkie Dziewuchy Dziewuchom.
351	5	Od 1 października w Polsce obowiązuje tzw. rejestr ciąż. Od tego dnia lekarz będzie musiał wpisywać informacje o ciąży do rejestru zdarzeń medycznych. Musi to zrobić nawet jeśli ciężarna wyrazi sprzeciw.
351	7	Przez rygorystyczne polskie prawo antyaborcyjne pojawiają się obawy, że rejestr będzie wykorzystywany przez organy ścigania do namierzania i karania osób, które pomagają ciężarnej w wykonaniu aborcji (art. 152 Kodeksu karnego).
351	9	Kilka dni po wprowadzeniu nowych przepisów grupa Łódzkie Dziewuchy Dziewuchom wystartowała z kampanią "Rób aborcje, rób rewolucję!". Na Instagramie opublikowały krótkie nagranie. Dziewczyny łykają tabletki, uśmiechają się patrząc prosto w obiektyw. W tle leci "I'm Good (Blue)" - remiks Bebe Rexha i Davida Guetta. Kawałek zaczyna się słowami "I'm good, yeah, I'm feelin' alright, Baby, I'ma have the best f***in' night of my life". Część internautów krytykuje nagranie za zbyt lekkie podejście do tematu przerywania ciąży.
351	11	Blanka Rogowska: Dlaczego stworzyłyście ten filmik?
351	13	Magdalena Gałkiewicz z ruchu Łódzkie Dziewuchy Dziewuchom i partii Zielonych: - Nagranie miało być odpowiedzią na nagonkę na kobiety, którą uprawia Prawo i Sprawiedliwość i środowiska prawicowe. Zabierane są nam prawa, które są przecież prawami człowieka. To, co dzieje się w Polsce w XXI wieku, to skandal.
351	15	Cała ta ich narracja zbudowana wokół przerywania ciąży jest - według nas i nauki- błędna. Mówi się, że aborcja to ciężki grzech, dramat i tragedia. Obarcza się kobiety bardzo emocjonalnym przekazem, wpędzającym je w poczucie winy.
351	17	Sam rejestr ma zastraszyć kobiety. Chcę przypomnieć, że aborcja własnej ciąży nie była i nie jest w Polsce karana. To, że państwo ma w jakimś centralnym rejestrze informację o tym, kto i kiedy był w ciąży, ma zastraszyć kobiety i odwieźć je od decyzji o aborcji, która - powtarzam - nie jest karalna.
351	19	Tym filmem chciałyśmy powiedzieć: rejestr rejestrem, ale to, że ty sama weźmiesz tabletkę poronną jest nadal legalne. Możesz skontaktować się z grupą pomocową - np. Aborcja bez Granic, Ciocia Czesia, kupić tabletki do aborcji farmakologicznej. Tym filmem chciałyśmy przekazać władzy: wy nam mówicie rejestr ciąż, my wam mówimy - samodzielne wzięcie tabletki przez ciężarną jest legalne i my będziemy to dalej robić.
351	21	Aborcja własnej ciąży nie jest karalna. Ale karalne jest pomocnictwo. Namierzenie przez rejestr kobiety, która była w ciąży, może pomóc w ukaraniu pomocnika - męża, który zawiózł nas do kliniki, koleżanki, która pożyczyła pieniądze na tabletkę poronną itd.
351	23	- Karalne jest namawianie i pomoc, czyli np. podanie takich leków, ale samo emocjonalne wspieranie osoby, która pojęła taką decyzję jest dozwolone. Władza chciałaby, żebyśmy przestały się nawzajem wspierać. Rejestr ciąż ma pogłębić tę paranoję.
351	25	Czy nagranie nie ma zbyt lekkiego przekazu? W szybkim montażu z uśmiechem pokazujecie łykanie tabletek poronnych, jakby to były nic nieznaczące witaminy. Wszystko wygląda na zabawę. W tle leci piosenka o szalonej nocy, imprezie.
351	27	- Taka sama dyskusja była kilka lat temu, gdy "Wysokie Obcasy" wypuściły hasło "Aborcja jest okey". Rozumiemy, że nasze nagranie może w Polsce szokować. Ale chodzi właśnie o przełamanie tej narracji o "zawsze trudniej decyzji", o tragedii, dramacie itd. Od lat wtłacza się Polkom, że po aborcji na pewno czeka je głęboka trauma, depresja, żal do końca życia.
351	29	Bo zdecydowana większość decyzji o przerwaniu ciąży to są decyzje bardzo łatwe i oczywiste dla kobiet, które je podejmują. To odzyskanie kontroli nas swoim życiem.
351	31	Chodzi o pojęcie "syndromu postaborcyjnego", który często wykorzystuje się w prawicowych mediach? Naukowcy mówią, że to koncepcja na którą nie ma dowodów. W rozmowie z Tok FM Zofia Milska-Wrzosińska, jedna z czołowych postaci polskiej psychoterapii, mówi wyraźnie: lata badań nie potwierdziły, że taki syndrom istnieje.
351	33	- Oczywiście bywa, że kobiety po aborcji mają problemy psychiczne, ale wynika to zazwyczaj z różnych okoliczności, a nie z samej decyzji. Trudna jest decyzja o aborcji z powodu wad letalnych płodu, zwłaszcza, gdy ciąża była upragniona, wyczekana. Gdy ktoś czekał na dziecko, starał się, a potem okazało się, że płód nie ma mózgu, czy ma rozszczepienie kręgosłupa, to nic dziwnego, że to odbija się na psychice. Trudna będzie też pewnie decyzja popełniana wbrew nam samym.
351	35	W Polsce się o tym nie mówi, ale zagraniczne badania wskazują na poczucie ulgi, a nie traumy u kobiet po aborcji. Jak wynika z badań Turnaway Study, po pięciu latach ulga była najczęstszym uczuciem wśród kobiet, które dokonały aborcji, a intensywność wszystkich emocji związanych z aborcją malała wraz z upływem czasu.
351	37	Natężenie wszystkich emocji - w tym smutku, poczucia winy, żalu, złości, szczęścia i ulgi - zmniejszyło się wśród tych kobiet, a pięć lat po dokonaniu aborcji aż 99 proc. badanych kobiet stwierdziło, że był to dla nich właściwy wybór - opdisuje swoje badania dr Corrine Rocca i jej współpracownicy w czasopiśmie naukowym "Social Science and Medicine".
351	39	Tak wynika też z opowieści kobiet, które publikuje w swoich kanałach Aborcyjny Dream Team. Wystarczy wejść na ich stronę.
351	41	Ten film miał pokazać: jeśli kobieta wie, że aborcja to dla niej najlepsze rozwiązanie w danym momencie, to powinna mieć do tego prawo. Nikt nie może jej mówić, że to dla niej samej za trudne.
351	43	Czy nie boicie się, że taką formą przekazu, odstraszycie od siebie kobiety, które uważają, że aborcja powinna być prawem kobiety, ale nie podzielają argumentu, że to decyzja łatwa, a temat lekki?
351	45	- Przede wszystkim musimy odwrócić narrację i poszerzać granice tej dyskusji. Skrajna prawica wyciąga ciężkie działa, a my jesteśmy zapędzane w kozi róg.
351	47	Nawet hasło "Aborcja jest okey", które kiedyś budziło dużo kontrowersji nawet wśród osób popierających wolny wybór, dziś już nie szokuje.
351	49	Nasz film miał być poszerzaniem dyskusji, ciągnięciem jej w inną stronę, odzyskiwaniem głosu. Ma pomóc w zdobyciu odwagi, by o aborcji mówić. Aborcja nie powinna być tabu. Chcemy odczarować język mówienia o przerywaniu ciąży.
3510	1	Odlot UNESCO, ONZ i Amnesty International...
3510	3	Polecam lekturę zapisu mojego telewizyjnego wywiadu dla Telewizji Republika. Miał on miejsce w programie red. Jacka Sobali "Mówi się”. Emisja: 25 sierpnia 2022 roku.
3510	5	Dzień dobry, Jacek Sobala „Mówi się”,  jest czwartek 25 sierpnia, u mnie minęła 21:22. Na razie linia jest zablokowana, bo będzie blokował ją nasz gość Ryszard Czarnecki, europoseł PiS. Czy my się słyszymy i widzimy, jak Pan mnie widzi i słyszy, to już współczuję.
3510	7	– Witam Pana, witam Państwa, słyszymy się, widzimy się, jest sukces na dzień dobry, na dobry wieczór.
3510	9	Zanim zacznę od trudnych pytań w rodzaju, kiedy skończy się ta wojna itd., to najpierw kilka słów o Panu. Był Pan na urlopie, krótkim bardzo, ale gdzie Pan był i co Pan widział i czy to był, tak z ręką na sercu, bardziej urlop, czy to jednak była praca.
3510	11	– 12 dni w Cambridge, to takie mało turystyczne miasto, ale potem wyjazdy służbowe ciekawe, do Kenii, gdzie były w tym jednym z trzech największych i najważniejszych, krajów Afryki wybory, od razu sześć wyborów naraz: wybory prezydenckie, do obu izb parlamentu...
3510	13	To tak jak Pan przyjechał, to oni od razu zorganizowali w wybory, czy to było zaplanowane wcześniej, że będą je mieli?
3510	15	– Nie, wcześniej. To jedyny kraj w Afryce, jeden z czterech na świecie, gdzie unieważniono wybory, które zostały przeprowadzone - chodziło o wybory prezydenckie pięć lat temu. Tam demokracja jest w porównaniu z resztą Afryki dosyć zaawansowania, ale potem -myślę, że bliższa koszula ciału, to dla nas bardziej interesujące - byłem z kolejną delegacją europarlamentu w Kazachstanie, gdzie toczy się walka o wpływy między Rosją a Zachodem, także przeciąganie liny między Chinami a Rosją. Kraj związany z polską historią, bo przecież tam trafiły setki tysięcy Polaków, w dwóch fazach wywiezionych przez Związek Sowiecki...
3510	17	A jaki jest stosunek, to wszyscy wiemy, jaki jest stosunek w Kazachstanie ich do tej wojny Rosji z Ukrainą? Tak naprawdę, poza tymi oficjalnymi medialnymi doniesieniami.
3510	19	– Ciekawe pytanie, otóż przypomnę, że Kazachstan jest cały czas w strukturach militarnych i  politycznych z  Rosją, a mimo to w czasie głosowania w ONZ nie poparł Rosji, wstrzymał się od głosu, podobnie jak takie kraje, jak Kirgistan i Armenii, a więc kraje, które są z Rosją w takim samym sojuszu. Co więcej, obecny prezydent  Tokajew miał wypowiedzi takie bardzo proukraińskie, a co może ważniejsze, tuż przed moją wizytą, po raz pierwszy zapadł wyrok skazujący Rosjan - obywateli Kazachstanu, którzy publicznie głosili kwestie przyłączenia do Federacji Rosyjskiej północnej części Kazachstanu, tam gdzie zresztą Rosjan - Polaków zresztą też-  jest najwięcej. Warto tutaj powiedzieć, że akurat Rosja stosowała bardzo skuteczną politykę zachęcania obywateli Kazachstanu do przyjechania, do wyemigrowania do Federacji Rosyjskiej. Polityka Putina polegała na tym, że każdy kto przyjechał z Kazachstanu, czy z innej republiki ,dawnej sowieckiej, otrzymywał przez pół roku pensję, jeżeli się zatrzymywał w mieście i mieszkanie na własność ewentualnie przez rok średnią miesięczną pensję, jeżeli zatrzymywał się na wsi i dom na wsi. To była polityka, która sporo Rosjan, a także, niestety, część Polaków, przyciągnęła do Rosji.
3510	21	Ja cały czas oglądam „kacapską” telewizję, żeby wiedzieć, co oni tam knują. Jeżeli chodzi o Kazachstan, zauważyłem, że poza taką pogardą, z jaką odnoszą się nie tylko do Kazachstanu, to oni jednak zachowują pewną pewnego rodzaju dystans wobec tego Kazachstanu. To może być spowodowane tym, że ten Kazachstan nie chce się tak podporządkować Putinowi, jak on by sobie tego życzył.
3510	23	– Tak, to prawda, Kazachstan dość systematycznie usiłuje zmniejszyć zależność od Rosji, ale ona cały czas istnieje. Myślę, że my też się rozumiemy z Kazachami, bo my jesteśmy między Rosją a Niemcami, a oni są między Rosją a Chinami. Uważają, że Chiny są sąsiadem bardziej niebezpiecznym, bo tam jak się wejdzie w zależność, to się już z niej nie wyjdzie. Rosja jest słabszym sąsiadem i oni powoli, powoli starają się tą zależność ograniczać. Tam są też wpływy tureckie, o czym się nie mówi. W tej chwili ciekawa rzecz :  Turcja ma wymianę handlową i z Kazachstanem i z krajami całej Azji Środkowej, dawnej sowieckiej, ma wymianę handlową większą niż Rosja, jeżeli nie liczyć oczywiście eksportu rosyjskiej broni, bo to jest przesądzające.
3510	25	Wrócimy do Europy i do postaci Panu doskonale znanych. Angela Merkel w uznaniu za wysiłki i działania podczas kryzysu imigracyjnego w 2015 r. została wyróżniona przez UNESCO: „Wszyscy członkowie jury byli poruszeni jej odważną decyzją w 2015 r. o przyjęciu ponad miliona emigrantów zwłaszcza z Syrii, Iraku, Afganistanu i Erytrei. To jest jej dziedzictwo, które ona pozostawia”- w taki, a nie inny sposób Denis Mukfege przewodniczący jury pokojowej nagrody UNESCO imieniem Felixa... to będzie trudne nazwisko...  Houphouët-Boigny określił byłą kanclerz Niemiec Angelę Merkel uhonorowaną tym wyróżnieniem. Jakby Pan skomentował tę dla mnie zaskakująca nagrodę dla Angeli Merkel?
3510	27	– Ja się bardzo cieszę, że mój kraj, nasz kraj miał i ma odważnych przywódców, którzy nie zgodzili się na wpuszczenie imigrantów spoza Europy, głównie muzułmanów, do naszego kraju. Cieszę się, że chociaż za odwagę nikt ich tam nie honoruje w tej chwili i ich nie nagradza, ale cieszę się, że mieliśmy takich przywódców, kiedy Niemcy mieli kanclerz Merkel. Niemcy do tej pory odczuwają problemy także ekonomiczne, nie mówiąc już o kulturowych, społecznych, religijnych związanych z tą wielką falę emigracji i Niemcy to po cichu mówią. Ale oczywiście UNESCO może nagradzać. Ja się cieszę, że Polska nie jest Niemcami i że stosunek do emigrantów mieliśmy inny.
3510	29	Ale co to się dzieje? Amnesty  International przed chwilą, teraz UNESCO i kolejny tego typu agendy i instytucje na naszych oczach pogrążają się w jakiejś potwornej kompromitacji. Dlaczego tak to się dzieje?
3510	31	– Myślę, że to się tak dzieje i wynika z oderwania od rzeczywistości. Ja jutro będę miał wystąpienie na takiej konferencji w Amsterdamie, która mówi o reformie ONZ. Oczywiście będę mówił, że Liga Narodów przed wojną była jeszcze mniej efektywna niż ONZ obecnie, ale mam wrażenie, że szereg instytucji międzynarodowych buja po prostu w obłokach, trochę jak na przykład WHO, czyli Światowa Organizacja Zdrowia, jednak bujała w obłokach w czasie pandemii, takie mam wrażenie, nie wiem, jak Pan Redaktor uważa. I że była trochę oderwana od sytuacji. Natomiast to jest urok organizacji międzynarodowych, które mają olbrzymie fundusze - państwa członkowskie się na to składają -  i one prowadzą taką politykę w zasadzie mało kontrolowalną i w związku z tym ,rzeźbią jak chcą i stąd to się bierze.
3510	33	Kiedy czytam rozmaite komunikaty WHO, to mam wrażenie, że oni nie tyle bujają w obłokach, co są na jakieś innej planecie, ale to już zostawmy. Polska przyjęła więcej uchodźców niż Angela Merkel przez cały czas, ale to KPO...
3510	35	– Z Ukrainy, więc kraju bliskiego nam kulturowo.
3510	37	- To zupełnie co innego.
3510	39	Ale to KPO cały czas jest blokowane. Jak Pan sądzi, czy teraz po powrocie z tego urlopu coś się w tej sprawie zmieni?
3510	41	– Nie, uważam, że to jest cały czas karta w grze, w brudnej grze  Unii Europejskiej, ale także krajów, które nakręcają do tego Unię- mówię o krajach dawnej „Piętnastki” , dawnej EWG. Zwłaszcza o tych państwach największych, które są takimi "playmakerami", rozgrywającymi, jak Niemcy, Francja, w jakiejś mierze Holandia. Kraje najbogatsze, największe, decydujące o polityce Unii, które - powiem wprost -im się nie udało w Polsce to ,co się udało im  w Grecji i we Włoszech, czyli odwołanie rządów, które nie jadły im z ręki, rządu Papandreou w Grecji i Berlusconiego we Włoszech. W Polsce chcieli odwołać ten rząd i to im się nie udało, to chcą teraz zrobić to przez kartkę wyborczą, ale żeby Polacy zagłosowali właściwie, zdaniem Brukseli czy Berlina czy Paryża, no, to trzeba zabrać Polakom pieniądze i oczywiście zwalić winę na Prawo i Sprawiedliwość. Taki jest scenariusz. Wydaje mi się, że może będzie jakiś taki gest symboliczny, że część tych pieniędzy będzie zwolniona, żeby nie było tak, że Unia nie da, ale ogromna większość tych pieniędzy poczeka na wynik wyborów parlamentarnych w Polsce. Zresztą ja uważam, że jeżeli my wygramy to i tak te pieniądze będą, po prostu Unia już dłużej czekać nie będzie w stanie. To jest oczywiście pójście na rympał, jechanie po bandzie ze strony Unii Europejskiej, ale to się dzieje.
3510	43	Tak, z Ukrainy.
3510	45	W pewnym sensie Pan mówi podobnie do tego, co powiedział Witold Waszczykowski. Witold Waszczykowski powiedział w TVP Info  powiedział coś takiego: „Niemcom wojna rosyjsko-ukraińska, a szczególnie opór Ukraińców jest bardzo nie na rękę, Tu jest klucz do polityki Tuska i Platformy, to jest ten klucz do tych wszystkich hańbiących zachowań tej totalnej opozycji” Waszczykowski powiedział jeszcze tak : „Tusk ani inni prominentni politycy Platformy nie byli na Ukrainie, bo ich polityka to podporządkowanie polskiej polityki zagranicznej dyplomacji niemieckiej, są niechętni sankcjom na Rosję. Gdyby politycy niemieccy tam jeździli, to politycy Platformy albo by im towarzyszyli, albo sami by wybierali się do Kijowa, aby dorównać kolegom z Berlina - tymczasem Niemcy są gorzej niż neutralni. W związku z tym widać też brak aktywności po stronie polityków Platformy, to jest łatwe do wytłumaczenia.”  No , tak to jest rzeczywiście, że jakby tam jeździli Niemcy, to Tusk i reszta tej bandy też by jeździli do Kijowa i do Lwowa?
3510	47	– To właśnie chciałem powiedzieć, że to jest taka bardzo głośna nieobecność dla Tuska w Kijowie. Nie wiem, czy się boi, czy uważa, że to nie jest scenariusz polityczny, który on realizuje, cudzy czy własny....
3510	49	Ale przepraszam, jak Pan to tłumaczy, w jaki sposób Pan to rozumie, bo gdyby to Tusk się pojawił we Lwowie czy w Kijowie, to chyba by to przysłużyło sympatii Polaków i przysporzyło kilku punktów procentowych, ale on tego nie robi, dlaczego? Słucha się Berlina?
3510	51	– Mam wrażenie, że on zawsze miał pewną grę zewnętrzną, pomijając wewnętrzną, oczywiście i w mojej opinii jest Donald Tusk cały czas tym politykiem dla Berlina, dla Brukseli, myślę, że dla co najmniej kilkunastu stolic, tym, który gwarantuje, że Polska nie będzie robić problemów tym największym krajom w Unii i samej Unii i że będzie tak, jak kiedyś, gdy władza w Warszawie  jadła z ręki obcym i dlatego Tusk zachowuje się tak, powiedzmy, ostrożnie w tej sprawie. Wiadomo, że polityka Niemiec od lat była taka, że Niemcy miały specjalną pozycję w Unii Europejskiej nie tylko dzięki swojemu potencjałowi demograficznemu i gospodarczemu, ale także dzięki temu, że miały specjalne relacje z Rosją, prawda? To się teraz zaczyna chwiać i burzyć. Teraz jest już tęsknota za normalizacją, za normalnością tak zwaną, żeby "było, jak było", gdy chodzi o Niemcy, gdy chodzi o Francję. A z kolei taka ciekawostka, oglądałem ze dwa dni temu Euro News i tam telewizja pokazuje, owszem, wizyty w Kijowie, ale nie prezesa Kaczyńskiego i premiera Morawieckiego, która była wtedy, kiedy rzeczywiście strach tam było jechać, tylko pokazuje wizytę Macrona czy Scholza, wtedy kiedy można powiedzieć „odwaga staniała, a rozum podrożał”, jak to kiedyś pisał Adam Ważyk.
3510	53	Szef MSZ Ukrainy Dmytro Kułeba ujawnił, że tylko dwa europejskie państwa nie dostarczają broń Ukrainie, chodzi o Węgry i Austrię. Kuleba powiedział, że w pomoc wojskową włączyły się nawet państwa, które nigdy wcześniej we współczesnej historii nie dostarczały broni do stref konfliktów: Szwecja, Finlandia, Holandia. Zaznaczył, że dostarczanie broni Ukrainie przestało być tematem tabu dla przeważającej większości europejskich krajów, ale wyłamały się z tego Austria i Węgry, które do tej pory nie przekazały Ukrainie ani jednej sztuki broni. Jak Pan to rozumie, jak Pan to tłumaczy?
3510	55	– Można pomagać i pomagać, tzn. ja uważam, że trzeba pokazywać fakt, że Polska jest wielkim hubem militarnym, nie tylko militarnym, bo charytatywnym, humanitarnym, medycznym, żywnościowym na Ukrainę, ale są kraje, które nie są w tej tabelce, gdzie są Wiedeń i Budapeszt, ale Niemcy, które wysyłają te kaski dla budowlańców, czy jakieś zepsute czołgi. Powiem tak : to, że Wiedeń i Budapeszt nie wysyłają broni, to bardzo źle o nich świadczy, ale tak naprawdę większa odpowiedzialność spoczywa na państwie nr 1 Europie czy w Unii Europejskiej czyli Niemczech, bo skala ewentualnej pomocy i jej jakość ze strony Niemiec przykryłaby brak pomocy ze strony Austrii czy Węgier.
3510	57	Prawie milion obywateli Rosji wjechało legalnie do Unii Europejskiej od rozpoczęcia inwazji na Ukrainę. Tak wynika z danych Europejskiej Agencji Straży Granicznej i Przybrzeżnej Frontex. 60% Rosjan przekroczyło granicę z Estonią albo z Finlandią, większość z nich wróciła potem do Rosji, dlatego moje pytanie o wizy dla tych „kacapów”. Przeciwko całkowitemu zakazowi wydawania wiz turystycznych dla obywateli Rosji opowiedziała się Grecja, Cypr i Niemcy, opowiedział się także szef unijnej dyplomacji Josep Borrell. Wprowadzenie takiego zakazu popiera oprócz tych trzech krajów nadbałtyckich: Litwy, Łotwy i Estonii także Finlandia, Dania, Norwegia, Polska i Czechy. „Aby chronić bezpieczeństwo narodowe i spójność sankcji Unii Europejskiej wspólnota musi nałożyć na obywateli Rosji zakaz podróży turystycznych do czasu zakończenia przez Moskwę inwazji na Ukrainę”. Tak powiedziała premier Estonii Kaja Kallas, a co w tej sprawie mówi Ryszard Czarnecki?
3510	59	– W tej sprawie potrzebna jest w Unii Europejskiej jednomyślność, ale tej jednomyślności nie będzie. Pan wymienił litanię krajów, które pokazują de facto gest Kozakiewicza walczącej Ukrainie . To, że Grecja i Cypr, to rzecz dość oczywista, to są kraje prawosławne, które odczuwają taką pewną solidarność z prawosławną Rosją . Ja pamiętam jak polskie władze miały pretensje - uczestniczyłem w tym - w latach dziewięćdziesiątych, że Grecja czyli państwo członkowskie NATO sprowadzała broń z Rosji. A więc Ateny tutaj czy Limassol ma taką specjalną pozycję pod tym względem. Natomiast to jest kluczowa znowu pozycja Niemiec, które potrafią łamać kołem inne kraje członkowskie w innych sprawach, tutaj akurat myślę, że raczej są zadowolone z tego, że Grecja, czy Cypr śpiewają w tym niemieckim chórze. Sprawa jest poważna, bo oczywiście można powiedzieć, jak mówią politycy Platformy ,że nie ma odpowiedzialności zbiorowej, wiadomo, że nie ma, tylko że trwa wojna, trwa wojna i bomby wybuchają tuż za polską granicą, póki co za polską granicą, oby nie w Polsce i tutaj trzeba takich kroków , które by pokazały Rosjanom, że to nie jest tak, że ta wojna nie jest ich, że to jest wojna Putina, bo ta wojna jest ich, zresztą poparcie dla Putina jest cały czas bardzo, bardzo wysokie. To też świadczy o tym, że on ma oparcie w narodzie rosyjskim.
3510	61	Czy ja rozumiem, że Pan jest za tym, żeby taki zakaz obowiązywał?
3510	63	– Uważam, że to jest absolutnie nie tylko racjonalne, ale uważam, że to jest moralne. Że to jest obowiązkiem moralnym.
3510	65	Że to jest nasz obowiązek, jak rozumiem. Ostatnie pytanie już. Pan premier Mateusz Morawiecki w poniedziałek będzie w Paryżu i będzie rozmawiał z prezydentem Francji Macronem. Francuzom Macron zapowiedział głód, chłód i ubóstwo. Powiedział Macron tak: „żyjemy u kresu ery obfitości, wierzę, że to, czego doświadczamy to wielka zmiana lub wielki przewrót”. Tak powiedział wczoraj Macron podczas posiedzenia Rady Ministrów, wieszcząc kryzysy gospodarcze, klimatyczne, demokracji itd itd. To usłyszeli od Macrona Francuzi. Co nasz premier usłyszy od Macrona? Jak Pan sądzi, czego Pan się spodziewa po tej wizycie?
3510	67	– Spodziewam się bardzo konkretnych rozmów, nie o przyszłości Unii Europejskiej, bo tu są stanowiska kompletnie rozbieżne i to nie dziwota. Spodziewam się rozmów konkretnych w kwestiach polityki energetycznej, w kwestiach elektrowni jądrowych, być może -myślę ,ze o tym raczej nie będzie głośno mówione, po wizycie nawet też - o kwestii współpracy wojskowej ewentualnie. Nie wiem, czy Polska zdecyduje się na łodzie podwodne francuskie, była taka oferta, leży na stole, natomiast współpraca wojskowa i energetyczna to jest coś co leży na stole. Ja jestem za tym, żeby z Francją współpracować. Niemcy nam cały czas mówiły :my chcemy z Wami, tylko Francja nie chce, a myślę, że to trzeba rozmawiać face to face, twarzą w twarz z Francuzami i problemy  wyjaśniać..Polska powinna prowadzić taką politykę, żeby z Paryżem rozmawiać w miarę często, nawet jeżeli się różnimy.
3510	69	Pięknie dziękuję za spotkanie, dziękuję za rozmowę, kłaniam się, do następnego razu. Naszym gościem był europoseł PiS Ryszard Czarnecki. Mam wrażenie, że trochę więcej wiemy o świecie i o polityce zagranicznej.
3511	1	Wesołe życie w Lechistanie
3511	3	W jednym z moich tekstów użyłem sformułowania „Narodowy kabaret”. Dawałem do zrozumienia, że – moim zdaniem – polityczne życie w Polsce jest tak nasycone niepoważnymi, a często wręcz śmiesznymi wypowiedziami działaczy, że przypomina kabaret.
3511	5	Skoncentrowałem się na niektórych aktorach tej narodowej sceny, niesłusznie zapominając o tym, że każdy kabaret wymaga przede wszystkim pomysłów na podniecające widownię „numery”, precyzyjnego scenariusza i twórczej reżyserii. Chyląc pokornie głowę przed genialnymi reżyserami naszego narodowego kabaretu, postanowiłem wrócić do tego tematu, tym razem patrząc szerzej na jego treści.
3511	7	Stopień rozbawienia obywatela kabaretowymi działaniami lub wypowiedziami władzy jest oczywiście w dużym stopniu zależny od jego indywidualnego poczucia humoru. Podzielę się moimi odczuciami, zdając sobie sprawę, że część Szanownych Czytelników może ich nie podzielać. Tym bardziej że w mojej osłabionej sklerozą głowie, sprawy obiektywnie ważne ustępują czasem miejsca sprawom marginalnym – ale takim, które mogą mnie bardziej rozśmieszać.
3511	9	ZABAWNE CENY
3511	11	W odczuciach ludzi, z którymi stykam się w codziennym życiu najbardziej zabawna, ale jednocześnie podbudowana narastającą wściekłością, jest rosnąca inflacja. W opowiadaniach naszych aktorów najpierw miało jej nie być, potem miała być malutka, potem miały przed nią chronić jakieś tarcze. No i nasz wszechstronnie uzdolniony rząd miał wykorzystać „instrumenty antyinflacyjne”, doprowadzając do jej szybkiego zmniejszenia. Ale – jak na razie – nic z tego nie wychodzi. Rząd rozrzuca pieniądze działając proinflacyjnie, i pośrednio doprowadzając do wzrostu cen paliw, ale także niektórych produktów spożywczych o ponad 100 procent.
3511	13	Zapewne znerwicowanie tą sytuacją doprowadziło nasze władze do rozwinięcia kabaretowego numeru z narodowym bogactwem, czyli z węglem, brakiem jego dostatecznej podaży i galopującą ceną. Część narodu ogrzewająca się piecami na węgiel zgrzyta zębami, ale czeka na obiecaną pomoc finansową. Korzysta też ze światłych porad „wodza” prawicy, który uznał, że w istniejącej sytuacji można palić w piecach wszystkim, poza oponami. Do ochrony środowiska wrócimy za parę lat! Jeden z moich sąsiadów pali właśnie już drugi stary tapczan i tnie gwizdnięte z remontowanego w pobliżu domu wiekowe, lakierowane, ramy okienne.
3511	15	NIEPOSŁUSZNY SĘDZIA
3511	17	Ale w mojej, niszczonej postępującą sklerozą głowie, najwięcej niestosownej wesołości wywołuje inna, pozornie drobna i prosta sprawa. To gry i zabawy prowadzone przez hurrapatriotyczną władzę z sędzią Tuleyą. Nawet w średniowieczu budziłyby one zdziwienie i sprzeciw, a dzisiaj, w teoretycznie cywilizowanym kraju, wydają się niemożliwe. Sądy krajowe i międzynarodowe kilkakrotnie poleciły przywrócenie sędziego do pracy, czyli orzekania, uznając jego „zawieszenie”, przez rozwiązaną już Izbę Dyscyplinarną Sądu Najwyższego, za błędne. Co więcej – „sprawa” sędziego i kilku jego kolegów uznana została za jeden z „kamieni milowych”, których rozwiązanie ma udrożnić nasz dostęp do czekających w Unii Europejskiej funduszy. Powinienem płakać, ale wewnętrznie chichoczę, wyobrażając sobie, jak sędzia ubiera stosowny garniturek, szykuje teczkę na dokumenty i chce iść do pracy – ale zapewne zatrzymuje go telefon. Ktoś dzwoni i zawiadamia, że wyroki sądów w Polsce nie są tak ważne, jak decyzje prezesów sądów. A oni nie akceptują powrotu sędziego do pracy. I kropka.
3511	19	WSZYSCY SĄ WROGAMI!
3511	21	Drugi fakt polityczny, który powoduje u mnie paroksyzmy wesołości, urozmaicane bezradną wściekłością, ma charakter bardziej globalny. Nie mogę uwierzyć, że dożyłem czasów, w których władze mojego kraju uważają wszystkich za wrogów, czyhających na naszą suwerenność i majątek. Rosja jest wrogiem tradycyjnym. Z Niemcami przejściowo się pogodziliśmy, ale oni teraz znowu nam zagrażają i nie chcą ochoczo płacić starannie przez nas wyliczonych „zadośćuczynień” za mordowanie naszych obywateli i zniszczenia w czasie II wojny światowej. Z Litwą i Czechami są ciągłe przygraniczne kłopoty. I oni nas denerwują, bo bezczelnie uważają, że poczynili większe postępy w organizacji państwa. No i wręcz tragiczny jest fakt, że Unia Europejska zadrażniła z nami stosunki, nie chce wypłacać należnych nam pieniędzy, uzależnia to od załatwienia wspomnianych kamieni milowych. Większość naszego światłego narodu nawet nie rozumie, o jakie kamienie im chodzi! Może o takie pomalowane czarną farbą, które (podobno) ktoś nam próbuje dostarczać, jako węgiel?
3511	23	Ostatnio samokrytycznie zauważyłem, że śmieję się także niegrzecznie w sytuacjach, w których widzę na ekranie telewizora zebrania zwolenników obecnej władzy, na których ważne osoby z PIS-u i rządu wygłaszają podziękowania za niezawodne poparcie, dobrą pracę, dobre zbiory, umiarkowanie w podnoszeniu cen i opiekę nad ukraińskimi uchodźcami. Większość z notabli podkreśla, że „było trudno, ale dzięki Bogu – udało się”. Niektórzy nawet zalecają dziękczynną modlitwę. Widocznie nie wierzymy we własne siły, nie uważamy za możliwe osiągnięcie wyznaczonych celów przez doskonałą organizację, pracowitość i upór, wykorzystanie nowych technologii. Wierzymy w pomoc Boga w każdym podejmowanym przedsięwzięciu, nawet jeśli okazuje się błędne albo wręcz szkodliwe. Szczerze mówiąc, jest mi przykro, bo w tych wezwaniach jesteśmy na etapie z początków ubiegłego stulecia i – zapewne nieświadomie – naśladujemy właśnie Niemców, których żołnierze mieli na klamrach pasów napis „Gott mit uns” – czyli Bóg z nami.
3511	25	Śmiech przez łzy wywołują u mnie także twarde oświadczenia głównych aktorów narodowego kabaretu, dotyczące spraw naprawdę ważnych dla wszystkich Polek i Polaków, ale realnie powodujące tylko straty finansowe i dalsze psucie opinii w politycznym świecie. Lansowana przez PIS moda na werbalny patriotyzm powoduje, że te oświadczenia dotyczą najczęściej bezsensownej rezygnacji z należnych nam funduszy unijnych, o których już wspomniałem. Można odnieść wrażenie, że w zamian za to wzywamy Niemców do płacenia odszkodowań za straty w II wojnie światowej. Nawet nie wspominamy o tym, że Niemcy zmniejszyły się powierzchniowo po II wojnie światowej z 643 tys. km.kw do 357 tys. km.kw, oddając m.in. nam „Ziemie zachodnie” z Wrocławiem i Szczecinem, tereny nadmorskie od Szczecina do Gdańska i Mazury – czyli część dawnych Prus Wschodnich. Powierzchniowo nie zrekompensowało nam to w pełni „strat” na wschodzie, ale realna wartość tej bardziej uprzemysłowionej i rozwiniętej turystycznie rekompensaty była większa.
3511	27	ZMÓWMY PACIOREK!
3511	29	Podszyte strachem uśmiechy wywołują u mnie także informacje o coraz bardziej rozwiniętej miłości z Ukrainą. To jasne, że sąsiadowi zaatakowanemu militarnie bez zrozumiałych powodów, powinno się pomagać. Ale mimo wszystko uważam za przesadę przepuszczanie przez nasz kraj ponad sześciu milionów uchodźców, którzy zresztą w znacznej części są w rzeczywistości albo miłośnikami turystyki, albo poszukiwaczami źródeł większych dochodów. Wprawdzie większość wyjeżdża z powrotem lub jedzie dalej – ale kilka milionów zostaje i wtapia się w naszą gospodarkę. Nie znajduję oficjalnych odpowiedzi na proste pytanie – i co dalej? Mają nam zastąpić przyrost naturalny? Czy stworzyć największą w Polsce „mniejszość etniczną”?
3511	31	Te i inne numery kabaretowe jakoś byśmy znieśli, ale najgorsze jest to, że mamy także wrogów wewnętrznych. Wrogiem jest cała opozycja, ale najbardziej niebezpieczny jest niejaki Donald Tusk, przewodniczący największej partii opozycyjnej, który w Polsce i Europie zajmował ważne stanowiska, lubi Niemców, ceni UE i nie jest podatny na wpływy geniuszu Prezesa wszystkich prezesów. To straszne, że wprawdzie nie wszyscy go kochają, a nawet lubią, ale przyznają, że za jego rządów mieliśmy „ciepłą wodę w kranie”, której teraz może nam brakować. I coraz więcej jest takich, którzy chcą powrotu atmosfery spokoju i ciepłej wody, zamiast nieustannych igrzysk fundowanych przez Prezesa i jego sztabowców. Mam nadzieję, że za rok nie zmienią zdania i odpowiednio wypełnią kartkę wyborczą.
3512	1	Niemcom i UE przekazano deklarację wypowiedzenia wojny
3512	3	Sabotaż rurociągów Nord Stream (NS) i Nord Stream 2 (NS2) na Morzu Bałtyckim w złowieszczy sposób przeniósł „katastroficzny kapitalizm” na zupełnie nowy, toksyczny poziom.
3512	5	Ten epizod hybrydowej wojny przemysłowo-handlowej, w postaci ataku terrorystycznego na infrastrukturę energetyczną na wodach międzynarodowych, sygnalizuje absolutny upadek prawa międzynarodowego „opartego na zasadach”, zatopionego przez regułę „wóz albo przewóz”.
3512	7	Atak na oba rurociągi polegał na zdetonowaniu wielu ładunków wybuchowych w różnych miejscach na wodach międzynarodowych w pobliżu duńskiej wyspy Bornholm.
3512	9	Była to wyrafinowana operacja, przeprowadzona ukradkiem na płytkich wodach cieśnin duńskich. To w zasadzie wykluczałoby okręty podwodne (statki wpływające na Bałtyk mają zanurzenie ograniczone do 15 metrów). Jeśli chodzi o potencjalne „niewidzialne” jednostki, to mogłyby się one kręcić po okolicy tylko za zgodą Kopenhagi – bo wody wokół Borholmu są naszpikowane czujnikami, ze względy obawy przed wtargnięciem rosyjskich okrętów podwodnych.
3512	11	Szwedzcy sejsmolodzy zarejestrowali w poniedziałek dwie podwodne eksplozje – jedną z nich oszacowali na 100 kg trotylu. Jednak do wysadzenia trzech oddzielnych węzłów rurociągu mogło zostać użyte nawet 700 kg. Taka ilość nie mogła być dostarczona za jednym razem przez podwodne drony, które są na wyposażeniu sąsiednich państw.
3512	13	Ciśnienie w rurociągach gwałtownie spadło. Rury są teraz wypełnione wodą morską.
3512	15	Rury na obu NS i NS2 można oczywiście naprawić, ale raczej nie przed nadejściem „Generała Mroza”. Pytanie, czy Gazprom – już nastawiony na obsługę kilku potężnych klientów euroazjatyckich – będzie się tym przejmował, zwłaszcza biorąc pod uwagę, że statki Gazpromu mogłyby być narażone na ewentualny atak na Bałtyku ze strony NATO.
3512	17	Niemieccy urzędnicy już mataczą, że NS i NS2 mogą być „potencjalnie” wyłączone z eksploatacji „na zawsze”. Gospodarka UE i obywatele UE bardzo potrzebowali tych dostaw gazu. Jednak unijna biurokracja w Brukseli – która rządzi państwami narodowymi – nie chciała się podporządkować, ponieważ sama uległa dyktatowi imperium chaosu, kłamstwa i grabieży. Można postawić tezę, że ta euro-oligarchia powinna pewnego dnia stanąć przed sądem za zdradę.
3512	19	Strategiczna nieodwracalność sytuacji jest już obecnie oczywista. Ludność kilku państw UE zapłaci ogromną cenę i poniesie poważne; krótko, średnio i długoterminowe konsekwencje wynikające z tego ataku.
3512	21	CUI BONO?
3512	23	Premier Szwecji, Magdalena Andersson, przyznała, że był to „efekt sabotażu”. Premier Danii Mette Frederiksen przyznała, że „to nie był wypadek”. Berlin zgadza się ze Skandynawami.
3512	25	Teraz porównajmy to ze słowami byłego ministra obrony Polski (2005-2007) Radka Sikorskiego, rusofoba ożenionego ze wściekłą amerykańską „analityczką” Anne Applebaum, który wesoło zatweetował „Dziękuję, USA”.
3512	27	Robi się ciekawiej, gdy zauważymy, że jednocześnie z sabotażem, otwarto częściowo Baltic Pipe z Norwegii do Polski, „nowy korytarz dostaw gazu” obsługujący „rynek duński i polski”. Jest to jednak mało istotne, zważywszy, że jeszcze kilka miesięcy temu były kłopoty ze znalezieniem gazu, a teraz będzie to jeszcze trudniejsze, przy znacznie wyższych kosztach.
3512	29	NS2 był już atakowany – na otwartej przestrzeni – przez cały okres jego budowy. Jeszcze w lutym polskie jednostki pływające próbowały przeszkodzić statkowi Fortuna, układającemu rury, w ukończeniu NS2. Rury były układane na południe od – jak się domyślacie – Bornholmu.
3512	31	NATO jest bardzo aktywne w dziedzinie podwodnych dronów. Amerykanie mają dostęp do norweskich dronów podwodnych o dużym zasięgu, które mogą być modyfikowane innymi konstrukcjami. Ewentualnie do sabotażu mogli zostać zaangażowani profesjonalni nurkowie z marynarki wojennej – nawet pomimo mocnych prądów pływowych wokół Bornholmu.
3512	33	Szersza perspektywa ukazuje absolutną panikę kolektywnego Zachodu, gdzie atlantyckie „elity” gotowe są uciec się do wszystkiego – perfidnych kłamstw, zamachów, terroryzmu, sabotażu, wojny finansowej na całego, wsparcia dla neonazistów – tylko aby zapobiec upadkowi w geopolityczną i geoekonomiczną otchłań.
3512	35	Wyłączenie NS i NS2 oznacza ostateczne zamknięcie wszelkich możliwości zawarcia niemiecko-rosyjskiego porozumienia w sprawie dostaw gazu, z dodatkową korzyścią w postaci zdegradowania Niemiec do roli absolutnego wasala USA o niskim statusie.
3512	37	To prowadzi nas do kluczowego pytania, który zachodni aparat wywiadowczy zaprojektował sabotaż. Głównymi kandydatami są oczywiście CIA i MI6 – z Polską ustawioną w roli kozła ofiarnego i Danią odgrywającą również bardzo podejrzaną rolę. Jest niemożliwe, że Kopenhaga nie została przynajmniej „poinformowana” o tej operacji.
3512	39	Przewidujący jak zawsze Rosjanie, już w kwietniu 2021 roku zadawali pytania o bezpieczeństwo militarne Nord Stream.
3512	41	Kluczowym zagadnieniem jest to, że możemy mieć do czynienia z przypadkiem jednego członka UE/NATO zaangażowanego w akt sabotażu przeciwko gospodarce nr 1 w ramach UE/NATO. Jest to casus belli. Pomimo przerażającej miernoty i tchórzostwa obecnej administracji w Berlinie, jest jasne, że BND – niemiecki wywiad – jak również niemiecka marynarka wojenna i świadomi przemysłowcy wcześniej czy później dojdą do właściwych wniosków.
3512	43	Nie był to bynajmniej odosobniony atak. 22 września doszło do próby sabotażu wymierzonej w Turkish Stream. Dzień wcześniej na Krymie znaleziono drony marynarki wojennej z angielskojęzycznymi identyfikatorami, podejrzewane o udział w tej próbie. Dodajmy do tego amerykańskie helikoptery przelatujące nad obiektami przyszłego sabotażu tygodnie temu; brytyjski statek „badawczy” pętający się po wodach duńskich od połowy września; i NATO tweetujące o testowaniu „nowych systemów bezzałogowych na morzu” w dniu sabotażu.
3512	45	POKAŻ MI PIENIĄDZE (GAZ)
3512	47	Duński minister obrony spotkał się w trybie pilnym z sekretarzem generalnym NATO w tę środę. W końcu wybuchy miały miejsce bardzo blisko wyłącznej strefy ekonomicznej (EEZ) Danii. Można to w najlepszym razie zakwalifikować jako teatrzyk grozy. Dokładnie tego samego dnia Komisja Europejska (KE), de facto biuro polityczne NATO, posunęła się dalej w swojej stałej obsesji: więcej sankcji wobec Rosji, w tym, skazany na porażkę; limit na ceny ropy.
3512	49	Tymczasem unijni giganci energetyczni tracą na sabotażu ogromne pieniądze.
3512	51	Wśród nich są: niemiecki Wintershall Dea AG i PEG/E.ON, holenderski N.V. Nederlandse Gasunie oraz francuski ENGIE. Następnie ci, którzy finansowali NS2: Wintershall Dea ponownie, jak również Uniper, austriacki OMV, ponownie ENGIE oraz brytyjsko-holenderski Shell. Wintershall Dea i ENGIE są zarówno współwłaścicielami, jak i wierzycielami. Ich rozżaleni akcjonariusze będą chcieli konkretnych odpowiedzi w ramach poważnego dochodzenia.
3512	53	Jest jeszcze gorzej. Na froncie terroru rurociągowego nie ma już żadnych ograniczeń. Rosja będzie w pełnej gotowości nie tylko w przypadku Turk Stream, ale także Power of Siberia. To samo dotyczy Chińczyków i ich labiryntu rurociągów docierających do Xinjiang.
3512	55	Niezależnie od metodologii i aktorów, którzy byli w to zaangażowani, jest to zemsta – z góry – za nieuniknioną porażkę Zachodu na Ukrainie. Również surowe ostrzeżenie dla globalnego Południa, że mogą zrobić to ponownie. Jednak akcja zawsze rodzi reakcję: od teraz „zabawne rzeczy” mogą się przydarzyć także rurociągom USA/UK na wodach międzynarodowych.
3512	57	Oligarchia UE osiąga zaawansowany etap dezintegracji w błyskawicznym tempie. Ich okno możliwości, aby przynajmniej osiągnąć rolę strategicznie autonomicznego aktora geopolitycznego, jest już zamknięte.
3512	59	Eurokraci znaleźli się teraz w poważnym położeniu. Kiedy już będzie jasne, kto jest sprawcą sabotażu na Bałtyku i kiedy zrozumieją wszystkie konsekwencje społeczno-gospodarcze dla obywateli całej UE, teatrzyk będzie musiał się skończyć. Dochodzi do tego, już trwający, niesłychanie śmieszny wątek, że Rosja wysadziła swój własny rurociąg. Przecież Gazprom mógł po prostu zakręcić zawory na dobre.
3512	61	Jest jeszcze gorzej. Gazprom grozi pozwaniem ukraińskiej spółki energetycznej Naftofgaz za niezapłacone rachunki. To doprowadziłoby do zakończenia tranzytu rosyjskiego gazu przez Ukrainę do UE.
3512	63	Jakby tego wszystkiego było mało, Niemcy są kontraktowo zobowiązane do zakupu co najmniej 40 mld metrów sześciennych rosyjskiego gazu rocznie do 2030 roku.
3512	65	Czy mogą powiedzieć nie? Nie mogą. Gazprom ma prawo otrzymać zapłatę nawet bez wysyłki gazu. Taka jest zasada kontraktu długoterminowego. To już się dzieje: z powodu sankcji Berlin nie dostaje całego potrzebnego gazu, ale i tak musi płacić.
3512	67	„PIEKŁO JEST PUSTE, A WSZYSTKIE DIABŁY SĄ TUTAJ”
3512	69	Teraz boleśnie widać, że aksamitne rękawiczki cesarza już się wytarły, jeśli chodzi o jego wasali. Niepodległość UE: Verboten. Współpraca z Chinami: Verboten. Niezależne połączenie handlowe z Azją: Verboten. Jedynym właściwym miejscem dla UE jest gospodarcze podporządkowanie się USA: haniebny remiks lat 1945-1955. Opatrzone to jest perwersyjnym neoliberalnym zwrotem: my jesteśmy właścicielami waszego potencjału przemysłowego, a wy nie macie nic.
3512	71	Sabotaż NS i NS2 jest wbudowany w imperialny mokry sen o rozbiciu Eurazji na tysiąc kawałków, aby zapobiec trans-eurazjatyckiej konsolidacji między Niemcami (reprezentującymi UE), Rosją i Chinami: w sumie 50 bilionów dolarów PKB, na podstawie parytetu siły nabywczej (PPP) w porównaniu z 20 bilionami dolarów USA.
3512	73	Cytując Mackindera: kontrola nad Eurazją stanowi o kontroli nad światem. Amerykańskie elity i ich konie trojańskie w Europie zrobią wszystko, by tej kontroli nie stracić.
3512	75	„Amerykańskie elity” w tym kontekście to: obłąkana, straussowska, neokonserwatywna „społeczność wywiadowcza” oraz opłacające ich Big Energy, Big Pharma i Big Finance, które czerpią zyski nie tylko z polityki „wiecznej wojny” promowanej przez „głębokie państwo”, ale także chcą zarobić na wymyślonym w Davos Wielkim Resecie.
3512	77	Szalone lata dwudzieste zaczęły się od morderstwa gen. Soleimaniego. Wysadzanie rurociągów to część dalsza. Do roku 2030 będzie prowadziła autostrada do piekła. Jednak, by posłużyć się Szekspirem, piekło jest zdecydowanie puste, a wszystkie (atlantyckie) diabły są tutaj.
3513	1	Prokuratura Europejska poinformowała o wszczęciu dochodzenia w sprawie procedury zakupu przez UE szczepionek na koronawirusa. Wspólne zakupy koordynowała KE. Badane są w tym kontekście umowy z Pfizerem.
3513	3	Gdy testy kliniczne szczepionek na koronawirusa dobiegały końca i było wiadomo, że preparaty niebawem pojawią się na rynku, państwa członkowskie Unii Europejskiej umówiły się, że stworzą wspólny system zakupów, aby ze sobą nie konkurować, a także negocjować korzystniejsze ceny. Zakupy koordynować miała Komisja Europejska.
3513	5	ETO wskazał na nieprawidłowości w negocjacjach umów
3513	7	Wokół zawartych z koncernami farmaceutycznymi umów narastało jednak coraz więcej wątpliwości. Najpierw zaczęło się od kwestii odpowiedzialności producentów za opóźnienia w dostawach, co doprowadziło m.in. do spięcia KE z brytyjsko-szwedzką spółką Astra-Zeneca, a potem także z amerykańskim Pfizerem. Część państw członkowskich zarzuciła wówczas KE, że niedostatecznie zabezpieczyła unijne interesy w umowach z farmaceutycznymi gigantami.
3513	9	Potem jednak pojawiły się poważniejsze zarzuty dotyczące okoliczności, w jakich negocjowano umowy z producentami szczepionek, a zwłaszcza z największym z nich Pfizerem, który ostatecznie dostarczył najwięcej szczepionek na koronawirusa na rynek UE.
3513	11	Europejski Trybunał Obrachunkowy (ETO) wskazał przy tym na nie do końca jasną rolę przewodniczącej KE Ursuli von der Leyen, która zwłaszcza podczas negocjacji kolejnych umów na dostawy szczepionek w drugiej połowie 2021 r. i w 2022 r. miała odejść od wcześniej wypracowanego schematu rozmów z Pfizerem uwzględniającego całą KE na rzecz niemal samodzielnie prowadzonych negocjacji.
3513	13	Wiadomości szefowej KE nie zarchiwizowano
3513	15	Co więcej, ETO nie uzyskał, choć o to prosił, informacji na temat przebiegu negocjacji i wypracowywania wstępnej umowy na zakup szczepionek. Jak jeszcze w kwietniu ubiegłego roku ujawnił „New York Times”, von der Leyen miała wymieniać wiele wiadomości e-mail z dyrektorem generalnym Pfizera Albertem Bourlą, jeszcze zanim podpisano w imieniu państw członkowskich ostateczny kontrakt.
3513	17	Stawką był wówczas zakup aż 1,8 mld dawek szczepionek za łączną kwotę około 35 mld euro. Tymczasem treść wymienianych wówczas przez von der Leyen i Bourlę e-mali – zaginęła. Ani ETO, ani inne unijne organy, które o to prosiły, ich nie otrzymały, a KE odpowiadała że „krótkich i efemerycznych wiadomości nie archiwizuje”. ETO uznał wówczas, że zachodzi ryzyko, że Komisja źle administruje danymi i już sam ten fakt jest karygodny.
3513	19	Teraz jednak swoje dochodzenie wszczęła powołana w 2017 r. (ale działająca od czerwca 2021 r.) Prokuratura Europejska (EPPO). „Wyjątkowo potwierdzamy wszczęcie śledztwa, bo to jest odpowiedź na ekstremalnie wysokie zainteresowanie publiczne sprawą. W tym momencie żadne inne szczegóły śledztwa nie zostaną jednak ujawnione” – napisano na oficjalny profilu EPPO na Twitterze.
3514	1	PRZEMÓWIENIE SIERGIEJA ŁAWROWA W ONZ
3514	3	Szanowna Pani Przewodnicząca, Wasze Ekscelencje, Koledzy…
3514	5	Jak rozumiem, dzisiejsze spotkanie było motywowane chęcią niektórych delegacji do omówienia tematu „bezkarności” na Ukrainie. Uważam to za bardzo aktualne. To właśnie ten termin w pełni oddaje to, co dzieje się w tym kraju od 2014 roku. Narodowe siły radykalne, wprost rusofobowie i neonaziści doszli wówczas do władzy w wyniku zbrojnego zamachu stanu przy bezpośrednim wsparciu państw zachodnich. Zaraz potem weszli na drogę bezprawia i całkowitego lekceważenia podstawowych praw i wolności.
3514	7	Takich jak prawa człowieka – prawo do życia, wolność słowa, dostęp do informacji, wolność wypowiedzi, wolność sumienia, posługiwania się językiem ojczystym.
3514	9	Do tej pory bezkarne pozostają zbrodnie dokonane na Majdanie w lutym 2014 r. Nie znaleziono również sprawców potwornej tragedii w Odessie z 2 maja 2014 r., kiedy około 50 osób zostało żywcem spalonych i zabitych w miejscowym Domu Związków Zawodowych. W tym samym rzędzie – polityczne morderstwa O.A. Buziny, PG Szeremeta, innych osób publicznych i dziennikarzy. Mimo to dziś próbują nam narzucić zupełnie inną narrację o rosyjskiej agresji, jako pierwotnej przyczynie wszystkich kłopotów.
3514	11	Jednocześnie ignoruje się fakt, że od ponad ośmiu lat armia ukraińska i bojownicy formacji nacjonalistycznych bezkarnie mordują i zabijają mieszkańców Donbasu tylko dlatego, że odmówili uznania skutków zbrodniczego, krwawego, antykonstytucyjnego puczu w Kijowie i postanowili bronić swoich praw gwarantowanych przez Konstytucję Ukrainy, w tym prawa do swobodnego używania ich ojczystego języka rosyjskiego. Pamiętacie, jak w 2015 roku ówczesny premier Ukrainy A.P. Jaceniuk powiedział, że w Donbasie żyją „nie-ludzie”. Niedaleko od niego odszedł również obecny prezydent W.A. Zełenski. W wywiadzie we wrześniu 2021 zapytany, co myśli o ludziach mieszkających w Donbasie, powiedział, że są ludzie, ale są „stworzenia”, „jednostki”. Jest to stabilna cecha reżimu ukraińskiego, zarówno za P.A. Poroszenki, jak i W.A. Zełenskiego. Zadeklarowali wszystkich, którzy nie zgadzają się z skutkami zamachu terrorystycznego. Reżim kijowski przez osiem lat prowadził „operację wojskową” przeciwko ludności cywilnej. Na Ukrainie od wielu lat prowadzona jest totalna mobilizacja całej dorosłej populacji, w tym kobiet, w celu ich rekrutacji w szeregi batalionów nacjonalistycznych i Sił Zbrojnych Ukrainy. Obłudnie deklarując przestrzeganie porozumień mińskich, władze Kijowa otwarcie i bezkarnie sabotowały ich realizację. Wprowadzono finansową, transportową, energetyczną blokadę Donbasu. Mieszkańcy regionu zostali odcięci od świadczeń socjalnych, emerytur, wynagrodzeń, usług bankowych, łączności, edukacji i opieki zdrowotnej. Zostali pozbawieni elementarnych praw obywatelskich gwarantowanych m.in. Międzynarodowymi Paktami z 1966 r. o prawach gospodarczych, społecznych i kulturalnych oraz prawach obywatelskich i politycznych.
3514	13	W pewnym momencie, zmęczony udawaniem, W.A. Zełenski powiedział, że miński „Pakiet Środków” jest potrzebny tylko do utrzymania sankcji nałożonych na Rosję. Jeszcze bardziej szczery był jego poprzednik i współautor porozumień mińskich P.A. Poroszenko. Kilka miesięcy temu publicznie i z dumą oświadczył, że ani on, ani nikt na Ukrainie nie będzie wypełniał podpisanych przez niego umów. Byli potrzebni tylko po to, aby kupić czas na otrzymanie broni z krajów zachodnich na wojnę z Federacją Rosyjską. W podobnym tonie wypowiadał się sekretarz Rady Bezpieczeństwa Narodowego i Obrony Ukrainy Ołeksandr Daniłow.
3514	15	Reżim kijowski zawdzięcza swoją bezkarność swoim zachodnim kuratorom, przede wszystkim Niemcom i Francji oraz oczywiście Stanom Zjednoczonym. Zamiast zmuszać kierownictwo Kijowa do przestrzegania porozumień mińskich, Berlin i Paryż cynicznie przymykają oczy na jawne groźby Kijowa, by siłą rozwiązać „problem Donbasu” – tak zwany plan „B”. W ostatnich latach reżim kijowski przeprowadził totalną, frontalną ofensywę przeciwko językowi rosyjskiemu. Bezkarnie naruszał prawa ludności rosyjsko- i rosyjskojęzycznej Ukrainy. Przyjęto skandaliczne ustawy „językowe” – „O edukacji” (2017), „O zapewnieniu funkcjonowania języka ukraińskiego jako języka państwowego” (2019), „O pełnym szkolnictwie średnim ogólnokształcącym” (2020), „O ludach tubylczych Ukraina ” (2021). Wszystkie mają na celu wyrugowanie języka rosyjskiego, a właściwie jego całkowity zakaz.
3514	17	Jednocześnie uchwalono prawa zachęcające do teorii i praktyki nazizmu. Kijów zignorował nieśmiałe zalecenia Komisji Weneckiej Rady Europy, Biura Wysokiego Komisarza ONZ ds. Praw Człowieka, Wysokiego Komisarza OBWE ds. Mniejszości Narodowych dotyczące poprawy ustawodawstwa językowego. Z kolei te wielostronne struktury nie znalazły odwagi (może po prostu nie pozwolono im) nakłonić ukraińskich władz do wypełnienia międzynarodowych zobowiązań w dziedzinie praw człowieka. Ministerstwo Edukacji Ukrainy wykluczyło z programu szkolnego język rosyjski i literaturę rosyjską. Książki w języku rosyjskim są zakazane i niszczone, podobnie jak w faszystowskich Niemczech niszczone są pomniki pisarzy rosyjskich. Przy wsparciu państwa wszczepia się ideologię narodowej nietolerancji wobec etnicznych Rosjan. Dziś urzędnicy państwowi nie wstydzą się już swojej nazistowskiej istoty, otwarcie i bezkarnie wzywają do mordowania Rosjan. Podam kilka przykładów. Ambasador Ukrainy w Kazachstanie Wróblewski twierdził: „Staramy się zabić jak najwięcej z nich (Rosjan). Im więcej Rosjan teraz zabijemy, tym mniej nasze dzieci będą musiały zabijać. To wszystko”. Czy ktoś zwrócił na to uwagę? Wcześniej, zeszłej wiosny, burmistrz miasta Dnipro B.A. Fiłatow mówił w tym samym duchu: „Nadszedł czas na zimną furię. Teraz mamy pełne moralne prawo do spokojnego i z całkowicie jasnym umysłem zabijania tych nieludzi na całym świecie, nieograniczoną ilość czasu i w jak największych ilościach. 13 września br. Sekretarz Rady Bezpieczeństwa Narodowego i Obrony A. Daniłow powiedział: „W tych miejscowościach, do których wkraczają Siły Zbrojne Ukrainy, mieszkańcy zostaną poddani przymusowej ukrainizacji bez uwzględniania ich opinii. Dotknie to nie tylko Rosjan, ale także przedstawicieli innych narodowości. Jeśli macie ochotę uczyć się dodatkowo w jakichś innych językach, rumuńskim, polskim, hebrajskim, proszę bardzo, ale nie kosztem naszego państwa, możecie podnosić swoje wykształcenie własnym kosztem.”
3514	19	Czy trzeba mówić, że wszystkie te rusofobiczne wybryki pozostały absolutnie bezkarne? Nie chodzi tylko o rusofobię. Mówił o przedstawicielach innych narodowości mieszkających na Ukrainie. Apoteozą był wywiad z W.A. Zełenskim z 5 sierpnia 2021 r., w którym radził wszystkim, którzy czują się Rosjanami, aby wyjechali do Rosji dla dobra swoich dzieci i wnuków. Wydaje mi się, że decyzje mieszkańców wielu regionów Ukrainy o przeprowadzeniu referendów są odpowiedzią na jego życzenie. Pod „pretekstem” walki z „rosyjską agresją” i „separatyzmem” na Ukrainie nasila się prześladowanie dysydentów. W marcu br. Zakazano działalności 11 partii politycznych pod pretekstem ich „związków z Rosją”. Czołowe opozycyjne kanały telewizyjne w języku rosyjskim są od dawna zamknięte. Witryny budzące zastrzeżenia dla rządu są blokowane. Dziennikarze są prześladowani za próby przedstawienia alternatywy dla oficjalnego poglądu na stan rzeczy. W lochach SBU jest wybitny ukraiński działacz społeczny E. Berezhnaya, który wielokrotnie wypowiadał się w ONZ i OBWE o rozwoju neonazizmu na Ukrainie.
3514	21	Nie mamy wątpliwości, że Ukraina w końcu przekształciła się w nazistowskie państwo totalitarne, w którym bezkarnie łamane są normy międzynarodowego prawa humanitarnego. Nic dziwnego, że Siły Zbrojne Ukrainy i bataliony nacjonalistyczne stosują taktykę terrorystyczną, wykorzystując cywilów jako „ludzką tarczę”.
3514	23	Na tym tle szczególnie cyniczne jest stanowisko państw, które pompują na Ukrainę broń i sprzęt wojskowy oraz szkolą personel Sił Zbrojnych Ukrainy. Cel jest oczywisty (nie ukrywają, ale deklarują): jak najdłuższe przedłużanie działań wojennych, pomimo strat i zniszczeń, aby wyczerpywać i osłabiać Rosję. Taka linia oznacza bezpośrednie zaangażowanie państw zachodnich w konflikt ukraiński, czyniąc je jego stroną. Celowe podżeganie do tego konfliktu przez „zbiorowy Zachód” również pozostaje bezkarne. Rzeczywiście, nie ukarzą się.
3514	25	Nie mamy złudzeń, że dziś rosyjskim Siłom Zbrojnym i milicjom DRL i ŁRL sprzeciwiają się nie tylko neonazistowskie formacje reżimu kijowskiego, ale także machina wojskowa „zbiorowego” Zachodu. W czasie rzeczywistym, wykorzystując nowoczesne systemy, samoloty, statki, satelity, strategiczne drony, NATO dostarcza Siłom Zbrojnym Ukrainy informacje wywiadowcze, insynuując, że Rosja powinna zostać pokonana na polu bitwy (to wprost stwierdzają urzędnicy UE) i pozbawiona jakiejkolwiek suwerenności jako kara. Nie jest to już utajony rasizm, ale najbardziej szczery.
3514	27	Na tle masowego ostrzału osiedli w Donbasie W.A. Zełensky cieszy się ze skuteczności zachodniej broni. Oto jego cytat: „Wreszcie uważa się, że zachodnia artyleria działała bardzo potężnie – broń, którą otrzymaliśmy od naszych partnerów. Jego dokładność jest naprawdę taka, jaka powinna być” – cynicznie oświadczył przywódca tego podmiotu państwowego. Jednocześnie w ostrzeliwanych osadach nie trafiły w żadne cele wojskowe ani strategiczne. Cywile Donbasu cierpią. Od końca lipca br. Siły Zbrojne Ukrainy zdalnie eksploatują centrum Doniecka i jego przedmieścia zakazanymi minami przeciwpiechotnymi „Petal”. Ich użycie rażąco narusza Konwencję o zakazie stosowania min przeciwpiechotnych, ratyfikowaną przez Ukrainę w 2005 roku, a także Drugi Protokół do Konwencji Genewskiej w sprawie broni konwencjonalnej (zabrania stosowania min bez samozniszczenia).
3514	29	Takie okrucieństwa stały się możliwe i pozostają bezkarne dzięki temu, że Stany Zjednoczone i ich sojusznicy, za przyzwoleniem międzynarodowych instytucji praw człowieka, od ośmiu lat systematycznie tuszują zbrodnie reżimu kijowskiego, budując swoją politykę wobec W.A. ​​Zełenskiego, w oparciu o znaną amerykańską zasadę: „Oczywiście, sukinsyn, ale to nasz sukinsyn”.
3514	31	Niewygodną prawdę, która zaciemnia jasny obraz Ukrainy jako ofiary rosyjskiej agresji, jest starannie wyciszana, a czasem wręcz zaciemniana. Nawet zachodnia organizacja praw człowieka Amnesty International, którą trudno posądzać o sympatię dla Rosji, została ostro skrytykowana i odnotowana jako agenci Kremla. Tylko dlatego, że w swoim raporcie struktura ta potwierdziła znane fakty, że Kijów rozmieszcza punkty bojowe, broń ciężką w obiektach cywilnych.
3514	33	Kryminalny ostrzał Zaporoskiej Elektrowni Jądrowej (ZNPP) przez bojowników kijowskiego reżimu, grożący katastrofą nuklearną, pozostaje bezkarny. I to się dzieje pomimo tego, że od 1 września br. pracownicy Międzynarodowej Agencji Energii Atomowej (MAEA) są stale obecni na stacji, a ustalenie strony odpowiedzialnej za ostrzał nie jest trudne.
3514	35	Przypomnę, że wizyta misji MAEA w ZNPP została sztucznie opóźniona, bo już 3 czerwca br. wszystkie szczegóły zostały uzgodnione i misja mogła się tam spokojnie udać. Potem powstała niestosowna sytuacja, gdy Departament Bezpieczeństwa Sekretariatu ONZ odmówił „dania zielonego światła” konkretnej trasie uzgodnionej przez Rosję i Agencję. Następnie zaczął deklarować, że MAEA samodzielnie określi wszystkie parametry tej misji. To nie było czyste przedsięwzięcie, które przeciągnęło wizytę w Zaporożu przez misję Agencji o trzy miesiące. Jesteśmy poważnie zaniepokojeni losem rosyjskich żołnierzy, którzy wpadli w ręce ukraińskich nacjonalistów. Istnieje wiele dowodów na ich złe traktowanie, w tym pozasądowe zabójstwa, z pogwałceniem międzynarodowego prawa humanitarnego. Jestem pewien, że ci, którzy interesują się prawdziwymi wydarzeniami na Ukrainie, obejrzeli film z masakry ukraińskich nazistów na rosyjskich jeńcach wojennych, którzy zostali rzuceni na ziemię z rękami związanymi za plecami i postrzeleni w głowę. Czy któryś z reprezentowanych tu krajów skomentował tę zbrodnię?
3514	37	Mamy wiele dowodów na te i inne przestępstwa reżimu kijowskiego, które regularnie popełniano od 2014 roku. Rosyjskie organy ścigania, we współpracy z kolegami z DRL i ŁRL, skrupulatnie rejestrują i badają fakty przestępstw. Ustalono zaangażowanie ponad 220 osób, w tym przedstawicieli naczelnego dowództwa Sił Zbrojnych Ukrainy, dowódców jednostek wojskowych, które strzelały do ​​ludności cywilnej. Sprawy karne toczą się przeciwko obywatelom Wielkiej Brytanii, Kanady, USA, Holandii w sprawie aktów mercenaryzmu i popełnienia czynów karalnych na Ukrainie. Zapewniam, że wszyscy odpowiedzialni, niezależnie od narodowości, zostaną postawieni przed sądem.
3514	39	Jeszcze raz chciałbym zwrócić Państwa uwagę na następujące kwestie. Kiedy rosyjscy i ukraińscy negocjatorzy w Stambule pod koniec marca br. praktycznie zgodzili się na zaproponowane przez Kijów parametry rozliczeniowe, kilka dni później w Buczy doszło do tragedii. Nikt nie wątpi, że miała inscenizowaną postać. Zaraz po tej inscenizacji zachodni koledzy wzniecili furię i wprowadzili nowy pakiet sankcji przeciwko Federacji Rosyjskiej, oskarżając nas o zabijanie cywilów. Odkąd wprowadzono ten propagandowy efekt, nikt już o Buchy nie pamięta. Z wyjątkiem nas. Apeluję po raz kolejny w obecności Sekretarza Generalnego i szanowanych ministrów: proszę skłonić władze ukraińskie do podjęcia elementarnego kroku – opublikowania nazwisk osób, których zwłoki zostały pokazane w osadzie Bucza. Proszę o to od ponad miesiąca. Nikt nie słyszy ani nie chce odpowiadać.
3514	41	Szanowny Panie Sekretarzu Generalny, Przynajmniej użyj swojego autorytetu, proszę. Myślę, że każdemu przyda się poradzenie sobie z tym odcinkiem.
3514	43	Zwróciliśmy uwagę na wzmożoną aktywność międzynarodowego wymiaru sprawiedliwości w stosunku do Ukrainy. Niektóre „wysiłki” są reklamowane w celu zbadania zbrodni na Ukrainie przypisywanych rosyjskiemu wojsku. Wszystko to jest uporządkowane. Widzimy to bardzo dobrze.
3514	45	Ani krwawy zamach stanu z 2014 roku w Kijowie, ani tragedia w Odessie 2 maja 2014 roku, ani ostrzał pokojowych miast Donbasu, ani bombardowanie Ługańska samolotami wojskowymi 2 czerwca 2014 roku i wiele innych faktów nie stało się powodem jakiejkolwiek zrozumiałej odpowiedzi Międzynarodowego Trybunału Karnego (MTK). Do MTK trafiło ponad 3 tys. zawiadomień o przestępstwach na mieszkańcach Donbasu. Nie było żadnej reakcji.
3514	47	Najwyraźniej teraz kierownictwo tego „organu sądowego” otrzymało „z góry” polecenie, aby rozwijali energiczną działalność. Nie mamy zaufania do tego ciała. Przez osiem długich lat na próżno czekaliśmy na rozpoczęcie walki z bezkarnością na Ukrainie. Nie liczymy już na sprawiedliwość tej i wielu innych instytucji międzynarodowych. Czas oczekiwania dobiegł końca. Wszystko, co powiedziałem, po raz kolejny potwierdza, że ​​decyzja o przeprowadzeniu specjalnej operacji wojskowej była nieunikniona. Wielokrotnie o tym rozmawialiśmy. Przedstawiliśmy ogromną liczbę faktów pokazujących, jak Ukraina przygotowywała się do odegrania roli „antyrosyjskiej”, trampoliny do tworzenia i wdrażania zagrożeń dla rosyjskiego bezpieczeństwa.
3514	49	Zapewniam, że na to nie pozwolimy.
3515	1	Co zwycięstwo skrajnej prawicy przyniesie Włochom i Europie
3515	3	W atmosferze ogromnego rozczarowania całą sceną polityczną i przy rekordowo małej frekwencji wybory parlamentarne we Włoszech wygrała prawicowa koalicja z ultranacjonalistami na czele. Jest to zła wiadomość dla migrantów, osób LGBT oraz mniejszości. Problem ma też Unia Europejska i potencjalnie Ukraina. W rządzie znajdą się bowiem sojusznicy Putina.
3515	5	To była wyjątkowo niestabilna (nawet jak na Włochy) kadencja parlamentu. Trzy różne koalicje rządowe i wiele kryzysów politycznych, z których ostatni doprowadził do zeszłotygodniowych przedterminowych wyborów. Do tego oczywiście dochodzą zawirowania międzynarodowe, z pandemią COVID-19 i wojną w Ukrainie na czele. Włosi chwytali się różnych kół ratunkowych, ale nawet Super Mario sobie z tym bałaganem nie poradził.
3515	7	Prowadzony przez Mario Draghiego rząd jedności narodowej upadł w lipcu. Być może było to nieuniknione. Koalicja składała się ze wszystkich głównych partii, a każda z nich miała odmienną wizję prowadzenia kraju. Najwięcej na klęsce Draghiego zyskali jednak skrajnie prawicowi Bracia Włosi (Fratelli d’Italia, FdI), którzy jako jedyni pozostawali niezmiennie w opozycji przez całą kadencję. W nadchodzącej wejdą do nowego rządu, i to od razu ze stanowiskiem premiera w garści.
3515	9	Zwycięski triumwirat prawicy
3515	11	Potwierdziły się przedwyborcze prognozy, które zapowiadały zdecydowane zwycięstwo koalicji prawicowej: zdobyła ona blisko 44 proc. głosów, co przełoży się aż na 237 miejsc w liczącej 400 miejsc Izbie Deputowanych.
3515	13	Taka liczba mandatów wynika w dużej mierze z mieszanej ordynacji wyborczej – w 121 ze 146 okręgów jednomandatowych prawica pokonała podzielonych rywali. Koalicja centrolewicowa zdobyła ogółem 26 proc. głosów, Ruch 5 Gwiazd 15 proc., a liberałowie 8 proc.
3515	15	Największymi zwycięzcami są zdecydowanie Bracia Włosi, którzy otrzymali więcej poparcia niż ich koalicyjni sojusznicy razem wzięci.
3515	17	To oznacza, że na czele nowego rządu prawdopodobnie stanie Giorgia Meloni, przywódczyni FdI, a jej partnerami będą Salvini oraz Berlusconi. W ten sposób powstanie najbardziej prawicowy rząd w historii Republiki Włoskiej, a europejski establishment swoje nadzieje musi pokładać w (o zgrozo) Silvio Berlusconim.
3515	19	Przypomnijmy, że weteran włoskiej polityki sam rozpoczął karierę jako populistyczny magnat medialny, który chętnie współpracował z nacjonalistycznymi radykałami. Berlusconi zerwał z antyfaszystowskim etosem powojennych Włoch, przesunął scenę polityczną w prawo, a także przetarł ścieżkę Trumpom i innym Orbánom.
3515	21	Obecnie lider Forza Italia jest najbardziej umiarkowanym (a jednocześnie najsłabszym) członkiem triumwiratu, który wkrótce będzie rządził Włochami. Obok niego zasiądzie dobrze znany z prorosyjskich sympatii Matteo Salvini i przede wszystkim Giorgia Meloni, przywódczyni zwycięskiej FdI. Była ministra w rządzie Berlusconiego zostanie pierwszą premierką w historii Włoch, ale trudno to uznać za zwycięstwo progresywnych wartości, jeśli popatrzy się na zaplecze polityczne Meloni.
3515	23	Bracia Włosi uznają się za kontynuatorów MSI (Movimento Sociale Italiano) i mają nawet we własnym logo symbol tej partii, czyli trójkolorowy płomień. Dla neofaszystów z MSI, założonego w miejsce zdelegalizowanego ugrupowania Mussoliniego, miał on reprezentować wierność ideom Duce.
3515	25	W powojennych Włoszech inne partie poddawały skrajną prawicę ostracyzmowi, odmawiając wszelkiej współpracy z pogrobowcami Mussoliniego i uznając ich poglądy za sprzeczne z ideami Republiki. Teraz jednak spadkobiercy MSI triumfalnie sięgają po władzę. Jakie mają cele?
3515	27	Włochy bez imigrantów, bez „lobby LGBT” i bez świnki Peppy
3515	29	Swego czasu Liga Salviniego wypromowała się dzięki postulatom antyimigranckim, a Bracia Włosi mają w tej kwestii podobny program. Meloni mówi o „blokadzie morskiej” i nieprzepuszczeniu ani jednej łodzi z migrantami do Włoch. Grozi też deportacją setkom tysięcy mieszkańców Włoch o nieuregulowanym statusie. Jak można się domyślić, ze szczególną wrogością jako rzekomy wróg cywilizacyjny spotykają się muzułmanie, ale Romowie i czarni także są obiektami ataków.
3515	31	Na ksenofobii się nie kończy – liderka FdI obiecuje obronę rodziny i religii, a głównymi zagrożeniami dla nich są jej zdaniem lobby LGBT oraz poprawność polityczna. Ostatnio gniew włoskiej prawicy zwrócił się przeciwko bajce dla dzieci, ponieważ pojawiła się w niej jednopłciowa para misiów. Brzmi absurdalnie, ale włoskiej społeczności LGBT nie jest do śmiechu. Podobnie jak wielu kobietom, których prawo do aborcji stanie pod znakiem zapytania.
3515	33	Bracia Włosi proponują więc reakcyjne podejście do spraw obyczajowych, ale Meloni usiłuje to przedstawić jako zwykły, broniący chrześcijańskich wartości konserwatyzm. Robi to w sposób skuteczny, z jednej strony przyciągając umiarkowanie prawicowych wyborców, a z drugiej nie zrażając tych bardziej radykalnych.
3515	35	Na użytek tych ostatnich przywódczyni FdI czasem daje wyraz nostalgii do Mussoliniego lub powojennej MSI, ale zwykle twierdzi, że faszyzm politycznie nie istnieje, a już na pewno nie w jej partii. Przeczą temu wybryki niektórych działaczy, którym zdarza się wykonać salut rzymski lub pochwalić Hitlera. Są to pojedyncze przypadki, ale pokazują one bliskość partii Meloni do radykałów, mimo złagodzenia postulatów programowych.
3515	37	Europę czeka trudna kadencja
3515	39	Jeszcze nie tak dawno Bracia Włosi i Liga Salviniego mówili o opuszczeniu Unii Europejskiej lub strefy euro. Obecnie tego nie postulują, ale w Brukseli wciąż mają powody do zmartwień. Meloni podczas kampanii zapowiedziała walkę z unijnymi biurokratami oraz bardziej niezależną politykę Włoch. Polski rząd zyska więc sojusznika popierającego ideę „Europy ojczyzn”.
3515	41	Zwycięstwo prawicy może być również niepokojące w kontekście wojny w Ukrainie. Partia Salviniego otrzymywała w przeszłości finansowanie z Kremla, a Berlusconi wypalił niedawno, że celem Putina było „zastąpienie rządu Zełenskiego dobrymi ludźmi”.
3515	43	Sama Meloni surowo potępiła inwazję i zdecydowanie popiera Ukrainę w wojnie z Rosją, ale jest to raczej efekt wyrachowania politycznego. W 2018 gratulowała Putinowi reelekcji na urząd prezydenta, a zaledwie rok temu nazwała go „obrońcą europejskich wartości i tożsamości chrześcijańskiej”. Popierała też rosyjskie pseudoreferendum na okupowanym przez Rosję Krymie w 2014 roku.
3515	45	Okoliczności skłoniły ją do zmiany narracji, jednak ani partnerzy Meloni, ani jej wypowiedzi z przeszłości nie napawają optymizmem. W najlepszym scenariuszu będziemy świadkami podobnej sytuacji co za rządów Draghiego – Włochy będą prowadzić proukraińską politykę, ale sabotowaną przez część własnej koalicji rządowej.
3515	47	W najgorszym? Meloni wejdzie w konflikt z Brukselą i zacznie szukać sposobów na ominięcie sankcji wymierzonych w Rosję, jeśli będą one bolesne dla Włoch.
3515	49	Dla opozycji najważniejsze będzie pokonanie „partii niegłosujących”
3515	51	Często w dyskusjach wokół włoskich wyborów pomija się największą grupę wyborców: tych niegłosujących.
3515	53	Absencja wyborcza wyniosła w tym roku 36 proc., podczas gdy Bracia Włosi zdobyli poparcie niecałych 17 proc. uprawnionych do głosowania. Cała prawicowa koalicja otrzymała ok. 12 milionów głosów, niewiele więcej niż w poprzednich wyborach.
3515	55	Większość parlamentarną Meloni, Salvini i Berlusconi zawdzięczają więc nie tyle przekonaniu nowych wyborców, ile rozczarowaniu Włochów innymi ugrupowaniami oraz ogólnie sceną polityczną. Poziom zaufania obywateli do instytucji demokratycznych jest rekordowo niski, a to przekłada się na frekwencję.
3515	57	Jeszcze kilkanaście lat temu ponad 80 proc. Włochów regularnie chodziło do urn, w zeszłym tygodniu zrobiło to mniej niż 64 proc. z nich. Co więcej, absencja jest szczególnie widoczna wśród biedniejszych warstw społecznych. W centrum Mediolanu frekwencja wynosiła 20 punktów procentowych więcej niż w niektórych dzielnicach Neapolu lub Palermo.
3515	59	To wzmacnia prawicę, a jednocześnie pokazuje porażkę lewicy, której tradycyjny elektorat ludowy w dużej części wolał zostać w domu, nie czując się reprezentowanym przez żadną partię. Przyczyn jest tutaj przynajmniej kilka: na pewno nie pomogło wspieranie w ostatnich latach kolejnych bankierów przewodzących „technokratycznym” rządom, ale już wcześniej centrolewicowe koalicje zawodziły nadzieje wyborców, gdy dochodziły do władzy. Unikały ambitniejszych reform, które mogłyby wyrwać Włochy z marazmu.
3515	61	Wątpliwe jest, żeby prawicowa koalicja zdołała rozwiązać trapiące kraj problemy społeczne, skoro najważniejsza jest dla niej walka z wyimaginowanymi zagrożeniami w rodzaju „lobby LGBT”. To stworzy opozycji szansę na zwycięstwo w następnych wyborach, ale żeby ją wykorzystać, musi się ona wymyślić na nowo i przekonać rzeszę dawnych wyborców, że ma do zaoferowania coś więcej niż powrót technokratów.
3516	1	Kapitalizm żeruje na ciałach kobiet
3516	3	Kapitalizm (umocowany w korporacjach i liberalnych partiach) wyzyskuje osoby pracujące zarobkowo. Konserwatyzm (umocowany m.in. w Kościele i partiach prawicowych) próbuje podporządkować kobiety dominacji mężczyzn. To jednak nie są dwie osobne siły. Konserwatyzm jest bronią, którą kapitalizm uruchamia w czasach kryzysów.
3516	5	Jestem w 27. tygodniu ciąży. Dwa miesiące temu zdarzyło mi się jeść obiad ze znajomym, nazwijmy go Timem, chociaż z racji ciąży trudno mi było cokolwiek utrzymać w żołądku. Rozmawialiśmy akurat o uchyleniu prawa do aborcji, jakie nastąpiło w Stanach Zjednoczonych.
3516	7	Tim ma poglądy raczej liberalne i uważa, że przepisy dotyczące prawa do aborcji w Holandii, gdzie mieszkamy, nie powinny się zmieniać. Zarazem sądzi, że ktoś powinien stać na straży praw „dzieci nienarodzonych”. – Ten płód jest częścią mojego ciała i to ja o nim decyduję – powiedziałam, przytaczając podstawowy argument strony opowiadającej się za wyborem. – Nie – odparł Tim. – Ten płód nie jest częścią twojego ciała, a jedynie przebywa w twoim ciele.
3516	9	Nie sądziłam, że na tym etapie ciąży cokolwiek może sprawić, że zrobi mi się jeszcze bardziej niedobrze, jednak ta ostatnia uwaga osiągnęła właśnie taki efekt. Było to o tyle niefortunne, że w owym czasie partnerka Tima również była w pierwszym trymestrze ciąży i doświadczała podobnie skrajnych objawów.
3516	11	Nie ma się co dziwić. W pierwszym trymestrze ciąży nie tylko wytwarzamy nowego człowieka niejako od zera, ale wykształcamy także zupełnie nowy, wielki i złożony organ – łożysko. Według specjalizującej się w biologii ewolucyjnej Suzanne Sadedin ludzkie łożysko, w przeciwieństwie do łożysk większości innych ssaków, „przetrawia” się do naszych żył i tętnic, a jego komórki „masowo wnikają do środka i zmieniają je w sposób korzystny dla płodu”.
3516	13	Komórki te są na tyle inwazyjne, że całe „kolonie takich komórek często pozostają w ciele matki przez resztę jej życia”, przedostawszy się do jej wątroby i mózgu. Większość ssaków po prostu wydala bądź wchłania niechciane płody na którymkolwiek etapie ciąży. U ludzi tak się nie dzieje. „Każde takie zajście niesie ze sobą ryzyko krwotoku wywołanego oderwaniem łożyska” od naszego układu krwionośnego. Dlatego właśnie poronienia mogą być tak niebezpieczne.
3516	15	Koncepcja, że nasze ciało jest zaledwie pustym naczyniem, w którym znajduje się nienarodzone dziecko, to nader skuteczny element propagandy antyaborcyjnej, mijający się jednak z rzeczywistością. Równie dobrze można twierdzić, że noworodki przynosi bocian.
3516	17	Owa narracja ma na celu oddzielenie w naszych umysłach płodu od osoby, która go wykształca ze swojego ciała i wewnątrz niego. W ten sposób ma uzasadnić zmuszanie kobiet, osób niebinarnych i trans, które mogą zajść w ciążę, do rozrodu w imię owego odrębnego, acz bezbronnego bytu – „dziecka nienarodzonego”.
3516	19	Ta i podobne, starannie zmanipulowane sieci słów kształtują ideologiczny front wojny wypowiedzianej kobietom, która toczy się już od czasów polowań na czarownice. Ta wojna została kobietom wypowiedziana nie dlatego, że paru podłych mężczyzn (oraz kobiet) doszło do władzy. Stanowi ona część powtarzającego się cyklu, głęboko zagnieżdżonego w naszym systemie gospodarczym.
3516	21	Od samego początku, czyli od wczesnej nowożytności, kapitalizm okresowo sam rodzi kryzys rozrodczy. W odpowiedzi na niego państwa i korporacje szukają nowych sposobów na generowanie zysków, często uciekając się do przemocy. Ich działania mogą na chwilę dany kryzys rozwiązać, jednocześnie zasiewają jednak ziarna nowego kryzysu, którego nadejście staje się nieuchronne.
3516	23	Kobiece ciała znajdują się w samym sercu tego cyklu – i właśnie po raz kolejny znalazłyśmy się w punkcie, gdzie ów kryzys się objawia.
3516	25	Polowania na czarownice
3516	27	W XVI i XVII wieku setki tysięcy kobiet w całej Europie i obu Amerykach spłonęło na stosach, zawisło na szubienicach, zostało utopionych i zgwałconych. W poszukiwaniu piętna szatana dźgano je po całym ciele; rozrywano je końmi i miażdżono im kości. Może się wydawać, że to dzikie ekscesy jakiejś zamierzchłej przeszłości. A jednak, jak badaczka Silvia Federici dowodzi w wydanej w 2004 roku książce Caliban and the Witch: Women, the Body and Primitive Accumulation, polowanie na czarownice stanowiło główny element konstruowania wyłaniającej się wówczas gospodarki kapitalistycznej.
3516	29	Według Federici polowania na czarownice służyły trzem celom: wywołaniu podziałów w klasie robotniczej, zamianie macic w narzędzia służące wytwarzaniu zysków oraz obniżeniu kosztów pracy świadczonej przez kobiety.
3516	31	W owym czasie kapitalizm był jednym z nowych ustrojów gospodarczych, które odchodziły od modelu, w którym ludzie wytwarzali dobra głównie na własny użytek. Odtąd większość musiała już pracować zarobkowo, wytwarzając towary na rzecz górnych warstw społecznych, które to warstwy następnie towary te spieniężały dla własnych zysków.
3516	33	Zazwyczaj karmi się nas historyjką o tym, jak przejście z feudalizmu do kapitalizmu odbyło się drogą technologicznego i społecznego postępu. Wszelkie konflikty miały rozegrać się wyłącznie między starą arystokracją a nową burżuazją, jak miało to miejsce podczas rewolucji francuskiej czy w Ameryce Północnej.
3516	35	Federici pokazała jednak, że nowy system gospodarczy wykuty został w drodze sojuszu pomiędzy władzami kościelnymi, szlachtą i mieszczaństwem, które wspólnie wypowiedziały krwawą wojnę chłopstwu oraz mieszkającej w miastach klasie robotniczej.
3516	37	W Europie wojna ta osiągnęła swoje apogeum wraz z wywłaszczeniami, procesem prywatyzacji, w ramach którego chłopstwo zostało zmuszone do opuszczenia uprawianej roli i szukania – jakkolwiek lichej – pracy w miasteczkach i miastach. W Afryce, Azji i w obu Amerykach wojna klasowa przybrała formę ludobójstwa, zniewolenia i pracy przymusowej na zasadach niewoli kontraktowej.
3516	39	Kapitalizm nie mógłby się wydarzyć bez tej grabieży, w wyniku której zgromadzono kapitał potrzebny do rozkręcenia rewolucji przemysłowej. W swoich badaniach Federici wykazała, że równie nieodzowna dla zasilenia kapitalizmu była grabież kobiecych ciał i kobiecej pracy.
3516	41	Ludobójstwo i zawłaszczanie ziem miało dość niewygodne skutki uboczne. Według Federici ludność Ameryki Południowej stopniała o 75 milionów ludzi, zaś w Europie wywłaszczenia chłopów przyczyniły się do pierwszego w nowożytności kryzysu inflacyjnego, poprzez umożliwienie właścicielom ziemskim podnoszenia czynszów, a kupcom gromadzenia zbóż i windowania cen. Realne zarobki spadły wtedy o dwie trzecie.
3516	43	Głodująca biedota odznaczała się niską odpornością na epidemie dżumy czy ospy, dlatego liczba ludności zaczęła się zmniejszać. W Niemczech do początku XVII wieku wytracono w ten sposób jedną trzecią populacji.
3516	45	Z punktu widzenia handlu takie przetrzebienie ludności było negatywnym sygnałem. W latach 20. i 30. XVII wieku nastąpiło kurczenie się rynków, wstrzymanie handlu i upowszechnienie bezrobocia, które razem złożyły się na pierwszy międzynarodowy kryzys gospodarczy, określany mianem „kryzysu XVII wieku”. Będąca wówczas w powijakach gospodarka kapitalistyczna znalazła się na skraju upadku.
3516	47	Cóż bardziej logicznego z punktu widzenia nowo zawiązanego sojuszu rządzących niż przejąć w takiej sytuacji kontrolę nad ciałami kobiet i ich zdolnościami rozrodczymi?
3516	49	Na czarownice nie polowano przypadkowo. Czarownicami okazywały się zazwyczaj kobiety ubogie, które często oskarżano o przestępstwa związane z mieniem lub rozrodczością. Sądzono je za dokonywanie aborcji, mordowanie dzieci, wysysanie ich krwi i sporządzanie eliksirów z ich ciał.
3516	51	Wiele czarownic było akuszerkami lub „mądrymi babkami”, tradycyjnymi piastunkami wiedzy o kobiecych cyklach rozrodczych. Podczas gdy w średniowieczu kobiety miały dostęp do pewnego zakresu antykoncepcji poprzez stosowanie ziół, z których sporządzano wywary i czopki, teraz antykoncepcja stała się dowodem na słuchanie podszeptów szatana.
3516	53	Kiedy mój znajomy oznajmił, że rząd powinien chronić nienarodzone dzieci przed kobietami, zapewne nie zdawał sobie sprawy z tego, że macice dopiero od kilku stuleci stanowią sprawę wagi państwowej.
3516	55	Federici opisuje proces przejmowania sal porodowych przez lekarzy płci męskiej. Rozród obwarowano restrykcyjnymi przepisami, których złamanie groziło straceniem poprzez ścięcie głowy. Kobieca seksualność przestała być czymś, czym kobiety mogłyby się cieszyć; przemieniła się w służbę na rzecz gospodarki i mężczyzn.
3516	57	Atakowi na kobiece ciała towarzyszyło dewaluowanie ich pracy oraz przedefiniowanie samej kobiecości. Motorem nowej gospodarki stała się heteroseksualna, patriarchalna rodzina. Płciom przypisano ściśle unormowane role. Miejsce kobiety było od tej pory w domu, zaś wszelkie wykonywane przez kobiety prace domowe określano mianem obowiązków domowych, swoistej nie-pracy.
3516	59	Do owej nie-pracy należały także wszystkie czynności związane z rozrodczością – zarówno samo rodzenie dzieci, jak i wszelka praca opiekuńcza i prace domowe zapewniające ludziom możliwość przetrwania i rozmnażania. Od kobiet oczekiwano, że będą całą tę pracę wykonywały nie tylko za darmo, ale także z uśmiechem na ustach, kierowane jakże wygodnym tworem nazywanym „instynktem macierzyńskim”.
3516	61	Co nie oznacza, że w czasach feudalizmu płcie były sobie równe. Kapitalizm jednak pod tym względem bynajmniej nie oznaczał postępu. Odarcie pracy kobiet z wartości przełożyło się na mniejsze zarobki kobiet, gdy te próbowały pracę zarobkową wykonywać. Według Federici w zachodniej Europie w XIV wieku kobiety za wykonanie tych samych prac otrzymywały połowę tego co mężczyźni. W połowie XVI wieku zarabiały już zaledwie jedną trzecią.
3516	63	Federici ukazuje, że kapitalizm wyrósł zatem tak samo na ludobójstwie, niewolnictwie i grabieży, jak na darmowej i taniej pracy kobiet, którą wydarto im ogniem.
3516	65	Nowe wojny klas
3516	67	Nieprzypadkowo Federici zdecydowała się opisać historię kapitalizmu w latach 90. XX i na początku XXI wieku – obserwowała wtedy nową fazę kapitalizmu, nową wojnę klas i nowy rozdział wojny przeciwko kobietom.
3516	69	Był to czas globalizacji i korekt strukturalnych. Poprzednia, socjaldemokratyczna faza kapitalizmu, która nastąpiła po zakończeniu drugiej wojny światowej, zakończyła się głęboką stagflacją i kryzysem paliwowym. Od lat 80. XX wieku rozwiązaniem forsowanym przez szefów firm i rządów na całym świecie stał się neoliberalizm.
3516	71	Banki centralne podniosły stopy procentowe, doprowadzając do głębokiej recesji. Rządy i pracodawcy dokonali rzezi związków zawodowych i obcięły zarobki. W reakcji na kryzys zadłużenia wywołany podwyżką stóp procentowych Międzynarodowy Fundusz Walutowy i Bank Światowy zmusiły państwa, które właśnie odzyskały niepodległość, do sprzedaży gruntów i zasobów zagranicznym korporacjom, do cięcia wydatków publicznych i obniżenia warunków pracy.
3516	73	Rządy i mass media zrównały migrantów z przestępcami, obniżając tym samym koszty ich pracy. Policja i wymiar sprawiedliwości na masową skalę wsadzały do więzień czarnych i ciemnoskórych robotników.
3516	75	Jednocześnie Federici zauważyła, że bieda w coraz większym stopniu dotyczyła głównie kobiet (powiększał się rozziew między mężczyznami a kobietami żyjącymi w ubóstwie) oraz że nastąpił gwałtowny wzrost przypadków przemocy wobec kobiet. W RPA, Brazylii i innych miejscach na świecie odbywały się dosłowne polowania na czarownice, przy czym często prześladowane były osoby sprzeciwiające się zagrabianiu gruntów przez korporacje.
3516	77	Neoliberalni politycy, tacy jak Ronald Reagan, Margaret Thatcher czy Augusto Pinochet, mimo że rozmaicie wypowiadali się w kwestii aborcji, mieli jednak wyznawać „wartości rodzinne”, oznaczające cisgenderowy, heteroseksualny, patriarchalny model rodziny, wykuwany od stuleci przez opisanych przez Federici łowców czarownic.
3516	79	Analogie z obecną sytuacją są nie do zbicia. Wraz z klimatyczną apokalipsą, zapaścią finansową z 2008 roku i jej niekończącymi się konsekwencjami, pandemią COVID-19, a teraz także nowym kryzysem stagflacyjnym, kapitalizm spaprał już praktycznie wszystko. W odpowiedzi kapitaliści i państwa zaczęli szukać nowych możliwości zarabiania pieniędzy, co wymaga nowej odsłony wojny klas.
3516	81	Banki centralne ponownie podnoszą stopy procentowe. W reakcji na kryzys żywnościowy i klimatyczny korporacje zagarniają ziemie. Rządy i przedsiębiorstwa znów atakują związki zawodowe, prywatyzują i postulują „zaciskanie pasa”, znów biorą na celownik migrantów. Zadłużenie poszybowało w górę, a zarobki spadają w rekordowym tempie, podczas gdy zyski gwałtownie rosną.
3516	83	Ponownie jednak w samym środku tej zawieruchy znajdują się kobiety. Szacuje się, że 80 proc. uchodźców klimatycznych to kobiety. Podczas pandemii kobiety traciły pracę niemal dwukrotnie częściej niż mężczyźni, ponieważ to one są zazwyczaj zatrudnianie na umowach śmieciowych.
3516	85	Większe zadłużenie i polityka zaciskania pasa bardziej dotkliwie odbijają się na kobietach, które zazwyczaj są uboższe i obarczone opieką nad dziećmi, w związku z czym są bardziej uzależnione od usług publicznych. W związku ze zwiększeniem zapotrzebowania na pracę opiekuńczą podczas pandemii koronawirusa zwiększyły się także nakłady pracy domowej nieodpłatnie świadczonej przez kobiety.
3516	87	Jednocześnie kobiety i osoby LGBTQIA+ doświadczają większej przemocy, w tym przemocy domowej, wynikającej z okresów zamknięcia z partnerami podczas narodowych kwarantann nakładanych w związku z covidem. Politycy oczywiście nie próżnują, rządzący ponownie wyznają „tradycyjne wartości”, nie wahając się obmacywać kobiety i chwalić się gwałtami. Przemoc gospodarcza i fizyczna idą ze sobą w parze, obie zaś są częścią szerzej zakrojonej wojny klasowej.
3516	89	Kryzys rozrodczy
3516	91	Kiedy polujący na czarownice rozpalali stosy pod kobietami, nie wiedzieli, że właśnie zasiewają ziarna innego kryzysu, który wybuchnie całe stulecia później. Jak już zauważyłyśmy, konstruowany przez nich model gospodarczy opierał się na nieodpłatnej pracy domowej kobiet – rodzeniu, pracy opiekuńczej i pracach domowych. Jednocześnie model ten nadwerężył zdolność kobiet do świadczenia takiej nieodpłatnej pracy, ponieważ kobiety z klasy robotniczej zawsze jednak musiały także pracować zarobkowo, aby utrzymać siebie i swoje rodziny.
3516	93	Na tym właśnie polega kryzys rozrodczy. Według niektórych, na przykład według teoretyczki społecznej Nancy Fraser, jest on nieodzowną częścią kapitalizmu. Po drugiej wojnie światowej nowy, socjaldemokratyczny typ kapitalizmu tymczasowo podreperował sytuację, przynajmniej z perspektywy klasy średniej w zamożnych państwach. Był to czas, kiedy gospodarstwa domowe mogły utrzymać się z jednej pensji, a kobieta mogła być kurą domową – mężczyźni zarabiali wystarczająco dużo, aby zapewnić rodzinie byt, a kobiety często nie podejmowały pracy zarobkowej, by zająć się dziećmi.
3516	95	Za sprawą neoliberalizmu taki układ już dawno odszedł do lamusa. Wymuszona obniżka zarobków wywołała konieczność podjęcia pracy zarobkowej przez kobiety z klasy średniej, zaś kobiety z klasy robotniczej musiały odtąd pracować dłużej. Przez to powstała jednak luka dotycząca pracy domowej – któż miał teraz opiekować się dziećmi?
3516	97	W rzeczywistości dokonano także cięć w nakładach na usługi publiczne i zabezpieczenia socjalne, co sprawiło, że rodzinom jeszcze trudniej było się utrzymać. Ci, których było na to stać, próbowali ominąć ten problem, pracę opiekuńczą i domową zlecając innym, często imigrantkom z klasy robotniczej. W ten sposób wykształciły się „globalne łańcuchy pracy opiekuńczej”. Nie rozwiązało to jednak kryzysu rozrodczego, a jedynie przerzuciło go gdzie indziej.
3516	99	Kryzys rozrodczy jest jednym z powodów, dla których 60 proc. ludności na świecie żyje obecnie w krajach, gdzie odnotowuje się spadek dzietności. W odpowiedzi na to ponownie wyłaniają się polityki pronatalistyczne, których celem jest zwiększenie dzietności. Taką politykę prowadzi obecnie około 30 proc. państw – dla porównania, w latach 70. XX wieku czyniło to zaledwie 10 proc. krajów.
3516	101	Polityka pronatalistyczna nie zawsze polega na naruszaniu praw rozrodczych; może uwzględniać np. stypendia i kredyty dla rodzin decydujących się na trzecie dziecko – zazwyczaj jednak rodzina musi być heteroseksualna i cisgenderowa. Jednak poczynając od Stanów Zjednoczonych, przez Polskę i Węgry, aż po Chiny, Rosję i Iran, coraz bardziej ograniczane jest prawo do aborcji.
3516	103	Wśród skrajnej prawicy polityka pronatalistyczna powiązana jest z przekonaniami o np. wielkim zastąpieniu – teorią spiskową, według której europejska cywilizacja miałaby zostać zmieciona z powierzchni ziemi przez imigrantów napływających z krajów muzułmańskich i wysoki wskaźnik dzietności wśród ludności niebiałej. Jednak takie koncepcje zawsze są ściśle splecione z celami gospodarczymi.
3516	105	Konserwatyzm w polityce kulturowej często postrzega się jako niezwiązany z praktyczną polityką gospodarczą. W rzeczywistości jednak od samego początku był z nią nierozłączny. W Turcji na przykład prezydent Erdoğan określił aborcję mianem „morderstwa”, sugerując, że chodzi o spisek mający na celu wywołanie zastoju gospodarczego kraju.
3516	107	Mój znajomy Tim nie jest tego świadomy. Ale jego życzenie, by państwo kontrolowało ciała kobiet, stawia go po złej stronie barykady w toczącej się wojnie klas. Przemoc wobec kobiet nie wynika z tego, że władzę sprawują podli mężczyźni i skorumpowani politycy. Od zawsze jest ona wpisana w system operacyjny kapitalistycznej gospodarki i narasta za każdym razem, gdy kapitalizm znajduje się w opałach, doprowadziwszy do kolejnego kryzysu. Wystarczy zapytać czarownice.
3517	1	Jarosław Kaczyński: Mamy w Polsce partię niemiecką. Bardzo trudno wprowadzać zmiany, gdy jesteśmy w UE
3517	3	Reforma sądów jest konieczna. Jednak przeprowadzenie zmian w warunkach naszej obecności w Unii Europejskiej jest bardzo trudne — powiedział prezes PiS w rozmowie z Radiem Łódź.
3517	5	W miniony weekend Jarosław Kaczyński odwiedzał woj. łódzkie, spotykając się m.in. z mieszkańcami Pabianic i Sieradza. Udzielił również wywiadu publicznemu Radiu Łódź, który został wyemitowany w poniedziałek rano.
3517	7	— Któryś raz mówię, że mamy w Polsce partię niemiecką. W naszej historii były stronnictwa, które odwoływały się do sił zewnętrznych i wykazywały wobec nich daleko idącą lojalność. Mamy dziś znów to zjawisko i to jest zjawisko skrajnie szkodliwe, a jego reprezentacją najpełniejszą jest KO, a w szczególności — tu już użyje nazwiska — po prostu Donald Tusk — twierdził Kaczyński.
3517	9	Prezes PiS odpowiadał również na pytanie o zmiany w sądownictwie. — Reforma sądów jest absolutnie konieczna. To, co się dzieje dzisiaj w sądach, to jest absolutny skandal. (...) Działa systemowo nierówność obywateli wobec prawa. Ci eksponowani, przy czym nie z naszej, ale z tej drugiej strony, mają zapewnioną nawet nie amnestię, ale abolicję. (...) Trzeba to zmienić, chociaż w istniejących warunkach politycznych, szczególnie naszej obecności w Unii Europejskich, jest to bardzo trudne — mówił Kaczyński.
3517	11	Szef PiS pytany o inflację mówił, że sytuacja ta dotyczy całej Europy, a "siła nabywcza społeczeństwa nie spada znacząco". — Mówię o całym społeczeństwie, bo oczywiście są grupy, które nie korzystają z tego wzrostu i my tego nie lekceważymy — dodał.
3517	13	Kaczyński zaznaczał, że "władza nie stosuje najostrzejszych metod, takich jak Balcerowicz". — Przemysł szwalniczy upadł, później po części się odradzał w przedsiębiorstwach prywatnych. To nie znaczy, że to, co było, zostało przywrócone, to było niemożliwie. Niemniej jednak można było obronić więcej. To wymagało innej polityki. Są miejsca przy granicy z Czechami, gdzie w Polsce upadły zakłady, a w Czechach przetrwały. Tak być nie musiało — przekonywał.
3517	15	Kaczyński był także pytany o, konieczną jego zdaniem, naprawę Unię Europejską, co również było jednym z tematów spotkania w Pabianicach. — Oczywiście nie jesteśmy w stanie zrobić tego sami — mówił polityk PiS i jako przykład wymienił wygrane w Szwecji i we Włoszech wybory przez konserwatywne siły, a także wybory do Parlamentu Europejskiego w 2024 r., które w jego opinii dają perspektywę, aby odsunąć od władzy obecny układ sił.
3517	17	Jak wskazał, jeżeli sytuacja polityczna w Europie się zmieni, to będzie dużo łatwiej o zmiany w samej Unii. — Tu trzeba brać czynnik czasu i zachowywać pewną cierpliwość — stwierdził prezes Prawa i Sprawiedliwości.
3518	1	Scheuring-Wielgus straci immunitet? Sejm zdecyduje w piątek
3518	3	Sejm zajmuje się wnioskiem uchylenie immunitetu Joannie Scheuring-Wielgus. Posłanka Lewicy miała zdaniem prokuratury "złośliwe przeszkadzać w wykonywaniu aktu religijnego kościoła katolickiego" w toruńskim kościele w 2020 roku. Jak tłumaczyła w czwartek posłanka, jej zachowanie sprzed dwóch lat było jedynie "reakcją na zachowanie księży, którzy otwarcie pouczają i strofują kobiety". Przed Sejmem tłumaczył się także poseł Borys Budka ws. gestu posłanki Lichockiej.
3518	5	Sprawozdanie Komisji Regulaminowej, Spraw Poselskich i Immunitetowych ws. wniosku prokuratora rejonowego w Toruniu przedstawił poseł sprawozdawca Zbigniew Dolata. Komisja regulaminowa wyraziła we wtorek zgodę na uchylenie immunitetu Joannie Scheuring-Wielgus (Lewica) w związku z zakłóceniem przez nią mszy w toruńskim kościele w 2020 roku. Za wnioskiem o uchylenie immunitetu głosowało 9 posłów, przeciw było 6 posłów.
3518	7	- Weszłam do kościoła, stanęłam w ciszy z komunikatem: "kobieto, sama umiesz zdecydować". Z tego miejsca chce powiedzieć, że cieszę się, że od dwóch lat rozmawiamy o tym komunikacie na tej tekturze - mówiła w czwartek posłanka z mównicy sejmowej. - To nie ja, ale księża i biskupi wprowadzili politykę do kościoła - kontynuowała.
3518	9	Posłanka wymieniła kilka przykładów: bp Ignacy Dec w sierpniu tego roku, w Lubienie podczas mszy wychwalał polityków PiS i dziękował za to, że są u władzy. Abp Sławoj Leszek Głódź, podczas mszy w Kazaniu mówił o ideologii gender. - Porównywał ją do totalitaryzmu i mówił o lewactwie. Temat aborcji przede mną w kościele poruszył biskup świdnicki Marek Mendyk. Podczas mszy wyśmiewał prawa kobiet do samostanowienia o własnym ciele. A bp Marek Jędraszewski, który wielokrotnie mówił o tęczowej zarazie w dniu, kiedy zapadł wyrok TK Julii Przyłębskiej powiedział, że bardzo cieszy się z tej decyzji - dodała.
3518	11	Scheuring-Wielgus mówiła o zaangażowaniu kościoła w walkę z LGBT oraz w życie polityczne. - Ostatnio chwalił się tym pan minister Warchoł. W świeckim państwie minister nie konsultuje ustaw z ekspertami i prawnikami, tylko z episkopatem i jeszcze się tym chwali - mówiła Scheuring-Wielgus.
3518	13	Jak tłumaczyła posłanka, jej zachowanie sprzed dwóch lat było jedynie "reakcją na zachowanie księży, którzy otwarcie pouczają i strofują kobiety".
3518	15	- Nie weszłam również do tego kościoła jako posłanka. Weszłam do tego kościoła jako kobieta i jako matka w imieniu setek tysięcy kobiet, które po haniebnym wyroku TK Julii Przyłębskiej doprowadzili do tego, że kobiety nie mogą legalnie przeprowadzać aborcji. Wystąpiłam również dlatego, żeby powiedzieć "stanowcze nie" kościołowi, który wtrąca się w intymne sprawy kobiet, bo ciążą to jest sprawa kobiety, a nie księdza, biskupa czy jakiegokolwiek polityka - dodała.
3518	17	Posłanka zwróciła się do kobiet: Siostry. Same umiecie decydować. To wy wiecie najlepiej, czy chcecie mieć dzieci. Zaufajcie sobie. Nie słuchajcie ani księży, ani polityków, ani sędziów Trybunału Konstytucyjnego.
3518	19	Posłanka stwierdziła, że ściganie jej przez prokuraturę to sprawa "czysto polityczna". - Ścigający mnie i moją rodzinę pan Ziobro dobrze wie, że wobec mojego męża tę sprawę umorzono, ale Ziobro się z tym nie zgadza, nie może tego przeżyć więc składa kasację do Sądu Najwyższego - tłumaczyła. Scheuring-Wielgus, że w tej sprawie chodzi wyłącznie o zastraszenie i nagonkę "wszystkich, którzy mają odwagę sprzeciwiać się temu, co robi rząd PiS i kościół".
3518	21	Prokuratura domaga się kary
3518	23	Toruńska prokuratura, jak mówił na posiedzeniu komisji jej przedstawiciel, chce oskarżyć Joannę Scheuring-Wielgus o to, że w październiku 2020 r. w kościele pod wezwaniem św. Jakuba w Toruniu złośliwe przeszkadzała w wykonywaniu aktu religijnego kościoła katolickiego, "znieważając jednocześnie miejsce przeznaczone do wykonywania obrzędów religijnych i obrażając uczucia religijne innych osób".
3518	25	Posłanka Lewicy wraz z mężem Piotrem Wielgusem weszła bowiem do kościoła, stanęła tyłem do ołtarza i trzymała transparent: "Kobieto sama umiesz decydować" oraz "Kobiety powinny mieć prawo decydowania, czy urodzić, czy nie". Potem te same tablice pokazała odprawiającym mszę księżom.
3518	27	- To zachowanie wyczerpuje znamiona występku z art. 195 par. 1 kodeksu karnego oraz art. 196 kodeksu karnego. Zachodzą przesłanki do przedstawienia pani poseł Joannie Scheuring-Wielgus zarzutu - mówił prokurator.
3519	1	„Mieszczańscy i zbyt biali”. Francuskie harcerstwo chce zmienić wizerunek promując lewicowe absurdy
3519	3	Tradycyjnie francuscy skauci wydali nowy kalendarz na rok 2023. Zwrócił on uwagę mediów, bo roi się w nim od cytatów i ilustracji aktywistów ekologii, feminizmu, obrońców migracji, itd. Kalendarz przypomina treścią „notatnik agitatora postępu”. Wydany przez Scouts et Guides de France (SGDF), największe stowarzyszenie harcerskie w kraju, wzbudził kontrowersje samych skautów.
3519	5	 Coroczna sprzedaż kalendarzy ma miejsce pomiędzy październikiem i grudniem, a jej podstawowym celem jest zasilenie kas harcerskich szczepów. Bohaterami tegorocznej, zideologizowanej wersji, są postaci takie jak Greta Thunberg, amerykańska komunistka Angela Davis, czy były prezydent Republiki Południowej Afryki Nelson Mandela.
3519	7	Nowa, indoktrynatorska formuła zmartwiła wzbudziła obawy skarbnika SGDF. Skauci jak co roku będą mieli za zadanie sprzedać 360 000 egzemplarzy kalendarza. Zazwyczaj, jak wyjaśniał harcerz, wypełnienie tego zadania nie stanowiło problemu, a produkty rozchodziły się jak „ciepłe bułeczki”, kontrowersyjna treść może jednak doprowadzić do spadku popularności.
3519	9	Na podobne wątpliwości szefostwo organizacji ma jednak odpowiedź – okazuje się, że w dystrybucji kalendarza nie chodzi w cale na pierwszym miejscu o wspomożenie finansowe organizacji – a o „usuwanie stereotypów”. Według przywództwa wiodącego zrzeszenia skautów, zrzeszaną przez nich młodzież postrzega się jako „mieszczańską i zbyt białą”. „Naszym celem nie jest prowokowanie, ale łączenie się z dzisiejszą, a nie wczorajszą młodzieżą” – dodaje organizacyjne szefostwo.
3519	11	Les Scouts et Guides de France (SGDF) to obecnie główne francuskie stowarzyszenie harcerskie, powstałe w wyniku fuzji Scouts de France i Guides de France w 2004 roku. U korzeni oba te ugrupowania miały charakter katolicki – do dziś powstała z ich połączenia grupa ma przyznanego kapelana. Deklaruje jednak, że jest związana „ z pluralistycznym ruchem katolickim, otwartym dla wszystkich”.
3519	13	Od lat 70. w organizacji dochodziło do kilku rozłamów grup, które nie chciały uznać kolejnych nowych reform i odchodzenia od tradycyjnych wartości harcerskich. W XXI wieku projekt edukacyjny tych skautów mówi już o stawaniu się „obywatelami świata, zjednoczonymi i odpowiedzialnymi”. Pomimo tego ruch skautowski we Francji cieszy się dużą sympatią społeczną. Ową popularność postanowiono właśnie wykorzystać do „postępowej agitacji”.
352	1	Sędzia z Arizony przywróciła prawo aborcyjne z 1901 roku. Kellie Johnson podtrzymuje swoje orzeczenie
352	3	Sędzia z Arizony Kellie Johnson odmówiła wstrzymania własnego orzeczenia pozwalającego na egzekwowanie prawa uznającego aborcję za przestępstwo. Podtrzymała tym samym przepisy z roku 1901.
352	5	Orzeczenie sędzi Kellie Johnson z sądu wyższej instancji w hrabstwie Pima oznacza, że wykonawcy aborcji w Arizonie nie będą mogli wznowić procedur przerywania ciąży z wyjątkiem przypadków koniecznych dla ratowania życia matki. Pozostaje to w zgodzie z ustawą z roku 1901, czyli zanim jeszcze w roku 1912 Arizona stała się 48. stanem USA.
352	7	Przepisy zezwalające na aborcję zaczęły w Arizonie obowiązywać po tym, jak Sąd Najwyższy USA wydał w 1973 roku orzeczenie w słynnej sprawie Roe przeciw Wade, uznające konstytucyjne prawo kobiet do przerywania ciąży. W niemal pół wieku później, 24 czerwca bieżącego roku, orzeczenie to zostało uchylone przez Sąd Najwyższy USA.
352	9	Adwokaci z biura republikańskiego prokuratora generalnego Arizony Marka Brnovicha wyjaśnili, że skoro decyzja Sądu Najwyższego USA z 24 czerwca mówi, że kobiety nie mają konstytucyjnego prawa do uzyskania aborcji, nie ma żadnego prawnego powodu, aby blokować stare prawo z roku 1901.
352	11	Zwolennicy aborcji zapowiadają apelację
352	13	Prawnicy z organizacji "pro choice" Planned Parenthood wzywali sędzię Johnson do wstrzymania wyroku, by umożliwić złożenie apelacji.
352	15	Przed wydaniem w ubiegłym tygodniu jej orzeczenia, aborcje były w Arizonie legalne do czasu, gdy płód stał się zdolny do życia, zwykle w około 24. tygodniu ciąży. Weszła już jednak w życie ustawa uchwalona przez legislaturę stanową wiosną ubiegłego roku, zakazująca aborcji po 15. tygodniu ciąży.
352	17	Brittany Fonteno z Planned Parenthood w Arizonie powiedziała, że jest "oburzona" stanowiskiem Johnson.
3520	1	Zwrot na lewo w Brazylii
3520	3	W przeprowadzonej 30. października 2022 r. drugiej turze brazylijskich wyborów prezydenckich marginalne zwycięstwo odniósł Luiz Inácio Lula da Silva (ur. 1945) z Partii Pracujących (port. Partido dos Trabalhadores, PT), pokonując urzędującego prezydenta Jaira Bolsonaro (ur. 1955) z Partii Liberalnej (port. Partido Liberal, PL). L. I. Lula da Silva zdobył 50,9% głosów (60,345 mln. głosów), J. Bolsonaro zaś 49,1% głosów (58,206 mln. głosów). Objęcie urzędu przez prezydenta-elekta zapowiadane jest na 1. stycznia 2023 r.
3520	5	Marginalne zwycięstwo
3520	7	L. I. Lula da Silva zwyciężył przy tym w stanach zachodnich i północnych, najwięcej głosów zdobywając w Bahii, Piaui, Cearze oraz Maranhão, nieco mniej w Rio Grande do Norte, Paraíbie, Pernambuco oraz Sergipe, zwycięstwo odnosząc też w Alagoas, Minas Gerais, Tocantins, Parze oraz Amazonas. J. Bolsonaro najwyższe wyniki odnotował w Rondônii, Acrze i Roraimie, nieco niższe w Mato Grosso, Paranie i Santa Catarinie, wygrywając również w Amapie, Goiás, Dystrykcie Federalnym, Mato Grosso do Sul, São Paulo, Rio de Janeiro, Espiritu Santo oraz Rio Grande do Sul.
3520	9	Różnica między kandydatami w drugiej turze wyniosła jedynie 2 mln. głosów, co jest najmniejszą różnicą w historii brazylijskich wyborów prezydenckich od restytucji demoliberalizmu w 1985 r. Również prognozy wyników pierwszej tury przeprowadzonej 2. października nie sprawdziły się, bowiem wbrew sondażom. L. I. Lula da Silva nie zdobył bezwzględnej większości, osiągając jedynie 48,4% głosów (J. Bolsonaro zdobył 43,2% głosów). Rodzi to podejrzenia, że J. Bolsonaro, który dotychczas nie pogratulował przeciwnikowi zwycięstwa, może zakwestionować wynik wyborów.
3520	11	Z drugiej strony, wynik L. I. Luli da Silvy w pierwszej turze jest drugim najwyższym wynikiem w historii PT, ustępując jedynie wynikowi samego L. I. Luli da Silvy z 2006 r. Z kolei J. Bolsonaro jest pierwszym w historii Brazylii urzędującym prezydentem, który nie powtórzył kadencji odkąd umożliwiła to nowela konstytucyjna z 1997 r.
3520	13	Zagraniczne gratulacje
3520	15	Prezydentowi-elektowi zdążyli dotychczas pogratulować prezydent Argentyny Alberto Fernández i wiceprezydent tego państwa Cristina Fernández de Kirchner, prezydent Chile Gabriel Boric, prezydent Meksyku Andrés Manuel López Obrador (wyraził nadzieję, że nastaną „równość i humanizm”), prezydent Wenezueli Nicolás Maduro („Niech żyje lud, któremu przeznaczona jest wolność, suwerenność i niepodległość! Dziś triumfuje brazylijska demokracja.”), prezydent Kolumbii Gustavo Petro, prezydent Boliwii Louis Arce („Twoje zwycięstwo wzmacnia demokrację i integrację latynoamerykańską”), prezydent Kuby Miguel Díaz Canel (pogratulował zwycięstwa na rzecz „jedności, pokoju i integracji latynoamerykańskiej i karaibskiej”), prezydent Peru Pedro Castillo („Jego zwycięstwo jest niezbędne dla umocnienia jedności Ameryki Łacińskiej i sprawiedliwości społecznej Wielkiej Ojczyzny”).
3520	17	Zwycięstwa L. I. Luli da Silvie pogratulowali też przywódca Chin Xi Jinping (wyraził nadzieję na rozwój „strategicznych i długoterminowych planów”oraz „podniesienie wszechstronnego partnerstwa strategicznego na wyższy poziom”, licząc że pogłębienie dwustronnej współpracy przysłuży się „zachowaniu regionalnego i światowego pokoju i stabilności, oraz promowaniu powszechnego rozwoju i dobrobytu”), przywódca Rosji Władimir Putin (wyraził nadzieję na dalszy rozwój relacji, podkreślił że Rosja miała dobre stosunki zarówno z L. I. Lulą da Silvą jak i J. Bolsonaro), przywódca Indii Narendra Modi, kanclerz Niemiec, prezydent Francji, premier Włoch, premier Hiszpanii, prezydent i premier Portugalii, Wysoki Przedstawiciel UE ds. zagranicznych i polityki bezpieczeństwa, prezydent USA, premier UK, premier Kanady, premier Australii, premier Japonii, premier i minister spraw zagranicznych Nowej Zelandii. Depesza gratulacyjna z zaproszeniem nowego prezydenta Brazylii do złożenia wizyty w Polsce pojawiła się także na stronie Prezydenta RP.
3520	19	Droga Luli do prezydentury
3520	21	Dla L. I. Luli da Silvy obecne wybory prezydenckie były szóstymi w jego karierze politycznej: bez powodzenia kandydował w latach 1989, 1994 i 1998, by w 2002 r. objąć wreszcie urząd prezydenta i powtórnie wygrać wybory w 2006 r. W 2010 r. prezydentem została popierana przez niego i zatrudniona wcześniej w jego administracji Dilma Rousseff, która powtórzyła kadencję w 2014 r., w 2016 r. poddana została jednak impeachmentowi pod zarzutem udziału w aferze korupcyjnej Odebrechtu, a stanowisko po niej objął niepopularny Michel Temer.
3520	23	W 2017 r. L. I. Lula da Silva również skazany został pod zarzutem korupcji w ramach prowadzonej przez prokuratora Sergio Moro operacji antykorupcyjnej „Myjnia” (port. Operação Lava Jato – nazwa wywodzi się od skazania pracowników myjni piorących brudne pieniądze, od czego zaczęło się śledztwo) i odebrano mu prawa polityczne, choć prowadził w sondażach przedwyborczych. W wyborach prezydenckich 2018 r. PT wystawiła mało znanego mera São Paulo Fernando Haddada, który przegrał z kretesem z J. Bolsonaro. W 2019 r. L. I. Lula da Silva został jednak zwolniony z więzienia a w 2021 r. przywrócono mu prawa polityczne, co natychmiast uczyniło go faworytem wyborów z 2022 r.
3520	25	Polityka zagraniczna J. Bolsonaro
3520	27	Prezydenturę J. Bolsonaro znaczył wręcz groteskowy entuzjazm dla USA i Izraela, któremu towarzyszyło okazywanie niechęci Chinom, Iranowi i Palestynie, by przypodobać się Waszyngtonowi i Tel Awiwowi. J. Bolsonaro okazywał również sympatię Japonii, Tajwanowi, Korei Południowej i rządzonym wówczas przez prawicę Włochom. Przyjaźnie odnosił się również do Rosji, zachęcając Władimira Putina do dołączenia do zachodniej koalicji konserwatywnej. W ostatnich miesiącach swojej prezydentury J. Bolsonaro zdymisjonował swego wiceprezydenta Hamiltona Murão za jego wypowiedź, że Brazylia potępia inwazję Rosji na Ukrainę. W 2019 r. Brazylia uznała na Juana Guaidó za prawowitego prezydenta Wenezueli.
3520	29	Stanowisko J. Bolsonaro cechowała wyraźna wrogość wobec Mercosur (Wspólny Rynek Południa – hiszp. Mercado Común del Sur, powołany w 1991 r. w Asunción blok gospodarczy Argentyny, Brazylii, Chile, Paragwaju i Urugwaju), choć ostatecznie nie zdecydował się wyprowadzić Brazylii z tej organizacji. Za jego prezydentury Brazylia przyjęła także agresywny kurs wobec Wenezueli i Kuby, starając się o członkostwo w NATO i bazę wojskową USA na swoim terytorium, by kontrować wpływy Rosji w Ameryce Łacińskiej. Na żądanie Waszyngtonu Brazylia odrzuciła zakup rosyjskiej szczepionki Sputnik V, jednak po zastąpieniu Donalda Trumpa przez Joe Bidena na stanowisku prezydenta USA, J. Bolsonaro spotkał się z Władimirem Putinem by przedyskutować utworzenie rosyjsko-brazylijskiego konsorcjum do produkcji Sputnika V w Brazylii oraz wszechstronny rozwój stosunków między Rosją a Brazylią.
3520	31	Polityka wewnętrzna J. Bolsonaro
3520	33	Równie kontrowersyjne i mało skuteczne były działania wewnętrzne brazylijskiego prezydenta. W 2019 r. opuścił swoją macierzystą Partię Społeczno-Liberalną (port. Partido Social Liberal, PSL), po serii konfliktów z jej przywódcą Luciano Bivarem, co spowodowało falę dymisji wśród członków jego administracji. Próba powołania własnej konserwatywnej partii Sojusz dla Brazylii (port. Aliança pelo Brasil) zakończyła się niepowodzeniem i w 2021 r. J. Bolsonaro dołączył do PL.
3520	35	Ostatecznie w wyborach 2022 r. J. Bolsonaro wystartował z poparciem PL, konserwatywno-zielonoświątkowych Republikanów (port. Republicanos) oraz będących technokratyczną „partią władzy” (wspierali niemal wszystkie administracje prezydenckie, byli ośrodkiem afery Odebrechtu) Postępowców (port. Progressistas). Jego macierzysta PSL w październiku 2021 r. połączyła się z prawicowo-liberalnymi Demokratami (port. Democratas, DEM), tworząc Unię Brazylii (port. União Brasil) która zdobyła 9,31% głosów oraz 59 mandatów w 513-osobowej Izbie Deputowanych.
3520	37	Kryzys wojskowy 2021 r.
3520	39	Po części denialistyczna a po części będąca chaotycznym miotaniem się i ocierająca się o aferalność polityka J. Bolsonaro w kwestii epidemii COVID-19 doprowadziła go do ostrego konfliktu z władzami niektórych stanów Brazylii, jak São Paulo. Władze stanowe wprowadzały blokady poruszania się i transportu, którym J. Bolsonaro przeciwstawiał się w imię ratowania gospodarki. Przeciwko władzom stanowym prezydent próbował odwołać się do Najwyższego Trybunału Federalnego, ten jednak poparł władze stanowe. Po tym gdy J. Bolsonaro próbował bezskutecznie kolejno wysłać wojsko do Trybunału, wprowadzić stan wyjątkowy i stan wojenny, 29. marca 2021 r. zdymisjonował wreszcie blokującego zaangażowanie polityczne armii ministra obrony narodowej gen. (w stanie spoczynku) Fernando Azawedo e Silvę, powołując na jego miejsce Waltera Bragę Netto. W odpowiedzi, 30. marca do dymisji podali się dowódcy sił lądowych, lotnictwa i floty wojennej Brazylii. 31. marca, prezydent, by zapobiec eskalacji kryzysu, mianował następców zdymisjonowanych oficerów nie spośród swoich zwolenników lecz spośród kandydatów przypadających po linii starszeństwa, kontestujących jednak jego politykę.
3520	41	Kwestia amazońska
3520	43	J. Bolsonaro zaszkodziła również jego polityka klimatyczna i wspieranie wycinki lasów równikowych w Amazonii i zaboru ziemi jej rdzennym ludom. Większość zagranicznych depesz gratulacyjnych dla J. I. Luli da Silvy wyraża nadzieję na efektywną współpracę w zakresie przeciwdziałania dewastacji Amazonii i w tym kierunku idą również zapowiedzi prezydenta-elekta. Zaraz po ogłoszeniu jego wygranej, L. I. Lula da Silva zapowiedział że „Brazylia jest gotowa dla odzyskania swej wiodącej roli w walce przeciw kryzysowi klimatycznemu”, szczególnie poprzez ochronę Amazonii. Na Twitterze prezydenta-elekta znaleźć można zapowiedź redukcji deforestracji Amazonii do zera. „Brazylia i nasza planeta potrzebują żyjącej Amazonii” stwierdza prezydent-elekt.
3520	45	Podczas prezydentury J. Bolsonaro o 180% (ze 109 przypadków w 2018 r. do 305 przypadków w 2022 r.) wzrosła liczba aktów przemocy ze strony farmerów, pasterzy bydła, drwali, górników i kłusowników wobec rdzennych ludów Brazylii. Napaści te dotknęły 226 terytoriów rdzennych mieszkańców w 22 stanach Brazylii, w którym to kraju żyje dziś 800 tys. rdzennych Amerykanów w 300 grupach plemiennych. Z drugiej strony, 31. października wspierający J. Bolsonaro kierowcy ciężarówek i samochodów osobowych blokowali drogi w rolniczym stanie Mato Grosso i w co najmniej dwunastu innych stanach – w tym w Rio de Janeiro i São Paulo. Kwestia zderzenia dóbr ekologicznych z interesami gospodarczymi okazała się jedną z najbardziej palących w kampanii wyborczej i pozostanie taką w kolejnych latach.
3520	47	Typowana na ministra środowiska w administracji L. I. Luli da Silvy Marina Silva zapowiedziała 31. października wysłanie przez Brazylię przedstawicieli na organizowany przez ONZ w Egipcie szczyt klimatyczny COP27. Przekazanie Brazylii środków wysokości 575 mln USD na przeciwdziałanie dewastacji Amazonii zapowiedziała Norwegia. 20 mld USD obiecały przekazać USA. Wedle zapowiedzi M. Silvy Brazylia za trzeciej kadencji L. I. Luli da Silvy zmniejszyć ma także emisję metanu i dwutlenku węgla oraz zorganizować w 2023 r. konferencję krajów Amazonii i Zachodu na temat ratowania lasu deszczowego. Brazylia powołać ma specjalną państwową instytucję ds. klimatu, mającą koordynować działania poszczególnych resortów w tym zakresie.
3520	49	Stanowisko wobec aborcji
3520	51	Dość mętnie wypada stanowisko L. I. Luli da Silvy w kwestii aborcji, w kwietniu bowiem wypowiadał się za jej dopuszczalnością, wobec negatywnego odbioru swoich słów, 19. października stwierdził jednak że jest jej przeciwny: „Nie tylko ja jestem przeciwko aborcji, lecz także wszystkie kobiety które poślubiłem (sic!) są przeciwko aborcji. I myślę, że niemal każdy jest przeciwko aborcji. Nie tylko dlatego że jesteśmy obrońcami życia, lecz również dlatego że to musi być bardzo nieprzyjemne i bolesne dla kogoś – mieć aborcję”.
3520	53	Nieco więcej światła na stanowisko prezydenta-elekta rzuca analiza jego wypowiedzi w tej kwestii z kolejnych jego kampanii wyborczych. Wszystkie je można sprowadzić do stwierdzenia, że L. I. Lula da Silva prywatnie – jako „mąż”, „ojciec pięciorga dzieci”, „katolik”, „chrześcijanin”, „konserwatysta” (sic! – tak określił się w 2016 r.) jest przeciwko aborcji. Jako prezydent Republiki uważa jednak że „powinno się to uczynić kwestią zdrowia publicznego” i „każdy powinien mieć prawo to zrobić i nie wstydzić się tego”. Prezydent-elekt zajmuje więc stanowisko typowe dla większości zwolenników aborcji i powinno się go uznać za jednego z nich.
3520	55	Lulizm
3520	57	Poglądy J. I. Luli da Silvy na politykę gospodarczą mieszczą się w nurcie socjalliberalnym (port. Lulismo). Lulizm jest reformizmem zmierzającym do stopniowej strukturalnej zmiany społecznej, mającej umożliwić wyłączonej de facto z narodowego organizmu gospodarczego biedocie awans socjalny do klasy średniej i integrację we wspólnocie narodowej. Lulizm akcentuje przy tym znaczenie stabilności makroekonomicznej, wiarygodności rynkowej i państwowej redystrybucji. Ma na celu pozyskanie zaufania zarówno rodzimego i zagranicznego kapitału, jak i przyciągnięcie poparcia warstw ubogich. Lulizm stanowczo sprzeciwia się idei „walki klas” i dąży do kompromisu z kapitałem, w imię poszerzenia zasięgu rynku o dotychczas z niego wykluczonych.
3520	59	Na gruncie lulizmu odrzuca się ideę organizacji i mobilizacji politycznej, bowiem zmiana ma dokonywać się w ramach porządku prawno-państwowego i być animowana odgórnie. Kapitał ma w niej być współpracownikiem państwa, w zamian zachowując większą część zysków i swobodę działalności. L. I. Lula da Silva w czasie swojej prezydentury (2002-2010) doprowadził do rekoncyliacji z brazylijskim sektorem konserwatywnym, kontynuując politykę stabilności makroekonomicznej prezydenta Fernando Henrique Cardoso (1995-2002), uzupełniając ją redystrybucją. Skorzystali na niej nie tylko biedni ale też banki, rzemieślnicy i kupcy, Brazylia w 2010 r. stała się zaś siódmą gospodarką świata (obecnie jest trzynastą).
3520	61	Punktem wyjścia lulizmu jest założenie przewidywalności i wiarygodności wskaźników makroekonomicznych oraz przejrzystość reguł i polityki państwowej, mających dawać kapitałowi poczucie bezpieczeństwa. Inflacja ma być pod kontrolą, utrzymane mają być płynne kursy wymiany oraz nadwyżka budżetowa. Nie wszystkie z tych założeń udało się osiągnąć, o czym świadczy monstrualna i oplatająca całe państwo afera Odebrechtu. Również rosnąca za prezydentury D. Rousseff (2011-2016) inflacja podkopywała podstawy lulizmu. Faktyczna liberalizacja prawa pracy w 2017 r. za rządów Michela Temera (2016-2018) znaczyła faktyczne odejście od lulizmu.
3520	63	Wyzwania gospodarcze
3520	65	W swojej trzeciej kadencji L. I. Lula da Silva poradzić będzie sobie musiał z negatywnymi skutkami epidemii COVID-19 w postaci inflacji (8,59%), bezrobocia (8,7%), spowolnienia wzrostu gospodarczego (3,2%) i wzrostu produkcji przemysłowej (1,4%). Blokady dróg przez zwolenników J. Bolsonaro w co najmniej dwunastu stanach Brazylii mogą zagrozić eksportowi płodów rolnych i obniżyć wiarygodność rynkową kraju. Ogólnie jednak, wskaźniki opisujące sytuację ekonomiczną kraju nie wyglądają źle.
3520	67	Zwycięstwo L. I. Luli da Silvy spotkało się też z raczej przyjazną reakcją zachodniego kapitału: brazylijski real zyskał 2% wobec dolara USA, indeks Bovespa na koniec sesji wynosił 1,3%, mierzący notowania 48 dużych i średnich spółek brazylijskich indeks MSCI wzrósł o 4%. Goldman Sachs wskazuje w swojej analizie, że polityka wsparcia dochodowego i restrukturyzacji długów zapowiadana przez prezydenta-elekta sprzyjać będzie wewnętrznej konsumpcji, która jest filarem brazylijskiej gospodarki. „Apetyt” na reala będą wzmagać zyski z różnic w stopach procentowych i relatywnie niskie ceny akcji. Spodziewany jako przyszły minister finansów i planowania budżetowego Alexandre Padilha jest dobrze odbierany przez spekulantów giełdowych.
3520	69	Merydonializm
3520	71	W polityce zagranicznej L. I. Lula da Silva zapowiada wzmocnienie relacji z Mercosur, Unasur (Unia Narodów Południowoamerykańskich hiszp. Unión de Naciones Suramericanas) i Celac (Wspólnota Państw Ameryki Łacińskiej i Karaibów, hiszp. Comunidad de Estados Latinoamericanos e Caribeños), powrót do współpracy z krajami Ameryki Łacińskiej, Karaibów i Afryki. Jego stanowisko należałoby zatem umieścić w kontekście rodzącego się w ostatnim dwudziestoleciu „merydonializmu”, czyli kierunku w brazylijskiej myśli geopolitycznej postulującego odwrót od kierunku atlantyckiego i związków z USA i NATO w stronę budowania pozycji Brazylii w świecie policentrycznym i w oparciu o kontynentalną integrację południowoamerykańską. Koresponduje z tym powtarzany przez L. I. Lulę da Silvę postulat stałego miejsca dla Brazylii w Radzie Bezpieczeństwa ONZ i jego wsparcie dla BRICS.
3520	73	Wiatr zmian
3520	75	Zwycięstwo L. I. Luli da Silvy przypieczętowuje „zwrot na lewo” (hiszp. marea rosa) zmieniający krajobraz polityczny Ameryki Łacińskiej. Trend ten rozpoczęła Wenezuela wraz z prezydenturami Hugona Cháveza (1999-2013) i Nicolása Maduro (od 2013 r.). Pozostałe państwa, które objął to: Kolumbia – Gustavo Petro (od 2022 r.); Peru – Pedro Castillo (od 2022 r.); Boliwia – Evo Morales (2006-2019), Louis Arce (od 2020 r.); Chile – Gabriel Boric (od 2022 r.); Argentyna – Néstor Kirchner (2003-2007), Cristina Fernández de Kirchner (2007-2015), Alberto Fernández (od 2019 r.); Panama – Laurentino Cortizo (od 2019 r.); Nikaragua – Daniel Ortega (od 2007 r.); Honduras – Xiomara Castro (od 2022 r.); Meksyk – Andrés Manuel López Obrador (od 2018 r.), Kuba – Miguel Díaz Canel (od 2019 r.), Republika Dominikańska – Luis Abinader (od 2020 r.).
3520	77	Poza nurtem marea rosa pozostają jedynie Urugwaj, Paragwaj i Ekwador w Ameryce Południowej, zaś Kostaryka, Salwador i Gwatemala w Ameryce Środkowej. Zauważyć skądinąd wypada, że trend lewicowy rozciągnął się również na Amerykę Północną: USA (Joe Biden), Kanadę (Justin Trudeau) oraz Grenlandię (Múte Bourup Egende z socjalistyczno-separatystycznej Inuit Atagatigiit – od 2021 r.). Stan ten nie pozostanie zapewne bez wpływu dla kierunków rozwoju cywilizacji latynoamerykańskiej i sytuacji w całej zachodniej hemisferze.
3521	1	Narodowe Odrodzenie Polski o prawdziwych i fałszywych uchodźcach
3521	3	Podpisane umowy międzynarodowe wymuszają przyjmowanie uchodźców wojennych i nikt tego nie kwestionuje. Udzielanie schronienia cywilom uciekającym przed działaniami wojennymi do pierwszego bezpiecznego (nie wybranego z uwagi na system socjalny) kraju to także praktyczna realizacja zasad etyki katolickiej. Niestety w demoliberalnym społeczeństwie spektaklu pojęcia już dawno straciły swoje pierwotne znaczenie. Dziś „uchodźcami” są osoby, które przybywają z terenów, na których nie toczą się żadne działania wojenne. Dziś „uchodźcami” są osoby z państwa, którego 80% terytorium jest bezpieczne, funkcjonują tam wszystkie urzędy i to ono ma obowiązek zapewnienia schronienia swoim obywatelom. Dziś „uchodźcami” są osoby, które podróżują do swoich domów na święta lub celem wymiany garderoby (sic!). Dziś „uchodźcami” są bardzo często osoby, które szukają lepszego życia, skuszone świadczeniami socjalnymi. Za to wszystko płacą Polacy.
3521	5	Jako polscy nacjonaliści przypominamy, że obowiązkiem władz jest ocalenie życia uchodźców, a nie podnoszenie ich standardu życia. Państwo ma zapewnić faktycznym uchodźcom wyżywienie i dach nad głową zgodnie z ratyfikowanym konwencjami. Wszystko ponad to jest działaniem na szkodę Polaków, bo to potrzeby naszych rodaków mają być na pierwszym miejscu, a nie imigrantów czy przesiedleńców.
3522	1	Wasalizacja względem USA i inne zagrożenia – wywiad z prezesem Polskiego Towarzystwa Geostrategicznego
3522	3	Portal Nacjonalista.pl był, jest i będzie miejscem, gdzie prezentuje się różne opinie, pod warunkiem, że nie atakują one katolickiej Wiary oraz fundamentów naszej idei. Prezentacja to przyczynek do dyskusji i wypracowania własnego stanowiska, a niekoniecznie utożsamianie się z czymkolwiek. Wydarzenia związane z „pandemią” (lub jak kto woli plandemią) oraz wojna na Ukrainie przewartościowały sporo, gdy chodzi o środowiska polityczne. Pojawili się tzw. nacjonaliści, którzy wcielili się w rolę akwizytorów produktów koncernów farmaceutycznych (niektórzy żądali nawet ich nakazu ich stosowania) lub cały swój świat oparli na Ukrainie. Pojawili się także ludzie, którzy wcześniej nie mieli styczności z ruchem nacjonalistycznym, jednak w przekazie i praktyce działania zachowują się jak nacjonaliści, czyli mają na uwadze Polskę i Polaków, a nie obcych i geopolityczne mrzonki. Poniższy wywiad przeprowadziła Agnieszka Piwar, której nazwisko pojawiało się już na naszym portalu. Rozmówcą jest dr Leszek Sykulski, którego krętą drogę do obecnych poglądów opisywaliśmy TUTAJ. Przy wielu rozbieżnościach z doktorem i tygodnikiem cieszy nas krytyka liberalizmu, transhumanizmu, globalnej finansjery, a przede wszystkim przywoływanie dorobku prof. Feliksa Konecznego i postulaty odzyskania pełnej suwerenności.
3522	5	Jak Pan ocenia wolność słowa w dzisiejszej Polsce?
3522	7	– Uważam, że jest z tym duży problem. Oczywiście to nie jest tak, że mamy cenzurę prewencyjną, jakiś urząd temu dedykowany, ale faktem jest, że w Polsce bardzo mocno rozwija się cancel culture czyli kultura wykluczenia. Polega to na tym, że eliminuje się z życia publicznego nieprawomyślne osoby, które idą w poprzek narracji rządowej czy narracji systemu. Takie osoby eliminowane są z posad w państwowych firmach i państwowych uczelniach oraz wyciszane z mediów głównego nurtu. Generalnie takim osobom utrudnia się życie i funkcjonowanie publiczne. One oczywiście korzystają z art. 54 Konstytucji [wolność słowa – red.], ale wiemy doskonale, że są równi i równiejsi. Ta cała cancel culture, która przybyła do nas z cywilizacji anglosaskiej, jest takim totalitaryzmem soft. To znaczy, że jak w każdym totalitaryzmie eliminuje się osoby nieprawomyślne, ale tutaj robi się to w aksamitnych rękawiczkach. Chodzi o to, aby było to zrobione maksymalnie łagodnie, tj. nie przez jakieś więzienia, represje, obozy koncentracyjne czy eliminację fizyczną.
3522	9	Tak więc niewątpliwie jest u nas problem z wolnością słowa i myślę, że bardzo mocno się to uwidoczniło 24 lutego 2022 roku. Dominuje jedna narracja, prorządowa, prowojenna. I ogranicza się wolność słowa każdemu, kto próbuje mówić, że jest inaczej, że niekoniecznie rzeczywistość jest czarno-biała, że jest wiele różnych innych odcieni, że trzeba spojrzeć szerzej na całą sytuację geopolityczną, a nie tylko przez pryzmat samego 24 lutego, że kwestia pomocy uchodźcom z Ukrainy to jest jedno, a zorganizowana akcja przesiedleńcza to jest druga sprawa. Jest mnóstwo tematów dyskusyjnych, które są traktowane przez system jako nieakceptowane i takie osoby mają rzeczywiście ograniczoną wolność słowa.
3522	11	Mamy bardzo dziwną sytuację. Otóż z jednej strony pewne osoby mają ograniczoną wolność słowa, a z drugiej strony pewne środowiska mają nieograniczoną wolność w bezkarnym szkalowaniu innych, szczególnie tych, którzy wypowiadają się inaczej o sytuacji na Ukrainie. Wszyscy dobrze znamy epitety typu: „ruscy agenci”, „propagandziści Kremla”, itp. Autorzy i kolporterzy tych oszczerstw nie ponoszą żadnej konsekwencji za swoje słowa. Jak to możliwe?
3522	13	– Myślę, że przede wszystkim trzeba zwrócić uwagę na wysyp nowych dyżurnych ekspertów od obronności, bezpieczeństwa, itd. To są naprawdę bardzo dziwni ludzie, którzy nie mieli nic wspólnego ani z geopolityką, ani ze sprawami międzynarodowymi, ani z dziennikarstwem politycznym, ani z obronnością. A tymczasem stali się dyżurnymi ekspertami od geopolityki, od bezpieczeństwa, od obronności, mimo iż nie spędzili w wojsku ani jednego dnia, a wojsko widzieli co najwyżej na Placu Piłsudskiego w Warszawie. I tacy ludzie nadają ton.
3522	15	To jest oczywiście zorganizowana akcja, co do tego nie mam najmniejszych wątpliwości, ponieważ służby specjalnie w Polsce są podporządkowane dzisiaj służbom amerykańskim. W tym kontekście warto polecić bardzo dobrą książkę „Koniec imperium MSW”, wydaną przez Instytut Pamięci Narodowej. Publikacja pokazuje w jaki sposób pierwszy zarząd MSW, czyli wywiad w PRL-u został podporządkowany przez CIA. Pisze też o tym świetnie John Pomfret w swojej ostatniej książce „Pozdrowienia z Warszawy”. Tak więc dowodów na to, że polskie służby specjalne są podporządkowane służbom amerykańskim, czy służbom anglosaskim, jest całkiem sporo. Takim koronnym dowodem na to jest chociażby śledztwo Parlamentu Europejskiego czy szereg śledztw międzynarodowych nt. tajnych więzień CIA. Doskonale wiemy, że funkcjonariusze Agencji Wywiadu złamali konstytucję, złamali kodeks karny i powinni stanąć przed sądem oraz być skazanym na ciężkie więzienie za to co zrobili. Oczywiście nie tylko funkcjonariusze AW, ale także funkcjonariusze kontrwywiadu, ABW i politycy tacy jak Leszek Miller czy prezydent Aleksander Kwaśniewski. Złamali oni polskie prawo i prawo międzynarodowe, ponieważ doszło do torturowania ludzi na terytorium Polski, doszło do stworzenia nielegalnych tajnych więzień obcego państwa, itd.
3522	17	A więc mamy sytuację, w której polskie służby specjalne są podporządkowane służbom amerykańskim. Nie twierdzę, że wszyscy funkcjonariusze, ale ta zależność jest bardzo mocna. I dzisiaj w Stanach Zjednoczonych mamy trend do obrony liberalnej hegemonii, do traktowania Polski, Ukrainy i innych państw regionu jako zderzaków geostrategicznych.
3522	19	Pisał i mówił o tym dr George Friedman, chociażby w jego słynnym wywiadzie dla Chicagowskiej Rady Spraw Globalnych w 2016 roku. Zarządzanie przez konflikt, przez skłócanie państw euroazjatyckich, tworzenie Międzymorza, itd. Cała ta koncepcja Trójmorza to nic innego jak kordon sanitarny w rozumieniu George’a Friedmana. Więc to absolutnie nie dziwi, że służby specjalne w Polsce, które są podporządkowane w dużej mierze interesom liberalnego hegemona, dążą do stworzenia jednej narracji. Narracji prowojennej, która pokazuje Rosję jako kraj niewydolny, który lada moment przegra, bo nie ma już praktycznie rakiet, żołnierze rosyjscy nie mają już nawet skarpet, nie mówiąc o onucach. W związku z tym jest rzeczywiście takie przyzwolenie na działania wojenne robione wśród polskiego społeczeństwa, więc eksponuje się osoby totalnie przypadkowe, nie mające zielonego pojęcia o geopolityce, bezpieczeństwie czy obronności.
3522	21	Jak się przed tym bronić?
3522	23	– Rozwijać alternatywne grupy, alternatywne ośrodki informacyjne, również ośrodki związane z edukacją, bo to jest bardzo ważne. Ale nie róbmy tego w sposób scentralizowany, bo widzimy jakie jest dzisiaj podejście Amerykanów do absolutnej kontroli wszystkiego i wszystkich. Alternatywne środowiska najlepiej tworzyć na zasadzie sieciowej. Twórzmy takie środowiska, które będą niezależnie pozyskiwać informacje, zwiększać samoświadomość i nie będą przyjmować z dobrodziejstwem inwentarza całej tej narracji, która idzie z systemu.
3522	25	Na jednym ze swoich wykładów powiedział Pan, że o wiele większym zagrożeniem od ideologii gender czy liberalnej demokracji jest proces posthumanizacji relacji międzynarodowych. Proszę wyjaśnić naszym Czytelnikom co miał Pan na myśli.
3522	27	– Miałem na myśli ideologię transhumanizmu, to co jest rozwijane przede wszystkim w Stanach Zjednoczonych, ale też w innych krajach, także w Europie. W Rosji istnieją towarzystwa transhumanistyczne, różnego rodzaju stowarzyszenia i fundacje, które się tym zajmują oraz firmy, które prowadzą nad tym badania. W ideologii tej chodzi o przekroczenie granic naturalnych człowieka, aby za pomocą technologi wszczepiennych zarówno w mózg jak i różnego rodzaju technologii bionicznych poszerzać psychiczne i fizyczne zdolności człowieka. Ale generalnie ideolodzy tranhumanizmu mówią o erze post ludzkiej, aby przenieść świadomość człowieka do sztucznej inteligencji, aby połączyć świadomość człowieka ze sztuczną inteligencją. Sam Elon Musk tworzy takie koncepcje i projekty w tym zakresie. I to jest rzeczywiście bardzo niebezpieczne, bo pytanie jak daleko możemy ingerować w genom człowieka. Powraca tutaj temat eugeniki, programowania ludzi, ingerowania w samą naturę człowieka i tworzenia swego rodzaju cyborgów. Nie mam co do tego najmniejszych wątpliwości, że tego typu pomysły idą absolutnie w poprzek zasad cywilizacji łacińskiej.
3522	29	Jakie są szanse, że Niemcy zrealizują swój plan utworzenia państwa europejskiego o charakterze federacyjnym? I co to oznacza dla Polski, jeśli nasi zachodni sąsiedzi dopną swego?
3522	31	– Uważam i od lat to powtarzam, że Niemcy są o wiele większym zagrożeniem dla Polski niż Rosja. Z tego powodu, że ilekroć Rosja nam zagrażała stanowiła pewnego rodzaju konsolidację cywilizacji łacińskiej, konsolidację sił narodowych i chęci przetrwania narodu. Natomiast zagrożenie niemieckie to zagrożenie duchowe, zagrożenie likwidacją suwerenności kulturowej. Za tym co Niemcy dziś proponują idą nie tylko Energiewende, czyli transformacja energetyczna, nie tylko koncepcja Mitteleuropy, koncepcja Europy federalnej ale także, a może przede wszystkim cały postmodernizm, neomarksizm kulturowy i niszczenie fundamentów cywilizacji łacińskiej.
3522	33	Ten trend do głębokiej federalizacji, do tworzenia jednego państwa jest bardzo widoczny już nie tylko w Niemczech, ale także we Francji i we Włoszech, które w 2021 roku podpisały traktat kwirynalski. Niemcy forsują oficjalnie wszelkiego rodzaju federacyjne koncepcje w Europie od czasu utworzenia na jesieni 2021 roku koalicji SPD-FDP-Zieloni. I to jest o wiele większe zagrożenie niż potencjalne zagrożenie militarne ze strony Rosji. Dlaczego? Ponieważ można uniknąć wojny polsko-rosyjskiej i myślę, że jeszcze nie jest na to za późno, mimo iż mamy jesień 2022 roku i polska polityka zagraniczna, polityka bezpieczeństwa podporządkowana Waszyngtonowi zaszła bardzo daleko. Mam tu na myśli chociażby ingerencję w wewnętrzne sprawy Białorusi, również w pewnych kwestiach w wewnętrzne sprawy Rosji. Zaszło to bardzo daleko, ale można to zatrzymać czy zawrócić, gdyby doszło do radykalnej zmiany politycznej w Polsce. Na razie się na to nie zanosi ale w naukach społecznych jest pojęcie czarnych łabędzi, o czym pisał Nassim Taleb w swojej świetnej książce.
3522	35	Czy sojusz ze Stanami Zjednoczonymi jest dla nas gwarantem bezpieczeństwa?
3522	37	– Nie jest. Po ostatnich latach widać, że sojusz ze Stanami Zjednoczonymi tworzy z Polski zderzak strategiczny. Co do tego nie mam najmniejszych wątpliwości. Jaka jest wartość tego sojuszu i jak naprawdę traktują Polskę, było widać 15 sierpnia 2020 roku, kiedy została zawarta umowa między Stanami Zjednoczonymi a Polską o tzw. wzmocnionej współpracy obronnej. Umowa ta wyłącza spod jurysdykcji polskich sądów, spod jurysdykcji państwa polskiego te obszary, które zajmują siły zbrojne USA na terytorium Polski. Właściwie nie możemy ot tak wypowiedzieć tej umowy, gdyż czas wypowiedzenia to są aż dwa lata. Czego natomiast nie ma w tej umowie? Stany Zjednoczone w żaden sposób nie zobowiązały się do jakiegokolwiek dodatkowego wsparcia obronnego Polski na zasadzie konkretnych klauzuli i reagowania na konkretne zagrożenia. Ta umowa jest porównywalna do umowy między USA a Irakiem. Tylko przypomnę, że Irak w 2003 roku został zbombardowany, najechany i okupowany przez Stany Zjednoczone. Sytuacja między Irakiem a Polską, przynajmniej teoretycznie jest zupełnie inna, ale widzimy, że poziom wasalizacji jest całkiem zbliżony.
3522	39	Czy wyparcie wpływów amerykańskich z naszego kontynentu jest w ogóle możliwe?
3522	41	– W teorii wszystko jest możliwe. Natomiast trzeba realnie spojrzeć na wpływy amerykańskie i to jak bardzo polityka niemiecka jest podporządkowana Stanom Zjednoczonym. Myślę, że ten testament geopolityczny Angeli Merkel jasno pokazał, że utrzymywanie dobrych stosunków transatlantyckich jest dzisiaj w interesie Berlina i nie ma takiej siły wewnątrz Niemiec, która pozwoliłaby zrzucić tę głęboką zależność. Choć oczywiście to nie jest tak, że w Niemczech dzisiaj wszyscy są zadowoleni z wasalizacji czy traktowania Niemców jako junior partnera przez Stany Zjednoczone.
3522	43	Musiałoby dojść do bardzo głębokiego przewartościowania geopolitycznego w Europie, czy geostrategicznego uwzględniając także czynnik militarny. Uważam więc, że teoretycznie jest to możliwe, ale wymagałoby to większego konfliktu zbrojnego. I niekoniecznie w Europie, co warto dodać. Myślę, że taki konflikt w Indo-Pacyfiku czy na Bliskim Wschodzie mógłby absolutnie przewartościować układ sił w Europie. Nie wszystko od nas, od Polaków, od Europejczyków jest zależne. Natomiast wszystko może się odwrócić gdyby rzeczywiście doszło do dużej wojny na Bliskim Wschodzie. Hipotetyczne uderzenie Izraela na Iran – hipotetyczne, ale całkiem prawdopodobne biorąc pod uwagę deklarację izraelskich polityków typu Naftali Bennett, Jair Lapid czy gen. Aviv Kohavi; blokada cieśniny Ormuz, sparaliżowanie komunikacji przez Cieśninę Omańską, przez Morze Czerwone, przez Kanał Sueski, miałoby tak ogromny wpływ na gospodarkę światową, że przeorientowaniu uległyby także różnego rodzaju sojusze, układy geopolityczne. Ewentualny konflikt amerykańsko-chiński na Morzu Południowochińskim, na Morzu Wschodniochińskim, Cieśnina Tajwańska. To wszystko oczywiście może odmienić tę sytuację.
3522	45	W Polsce, aby zrzucić tę zależność amerykańską należałoby przede wszystkim zlikwidować obecne służby specjalne. Co do tego nie mam najmniejszych wątpliwości. Opcja zero z służbach specjalnych, w Agencji Wywiadu, w Agencji Bezpieczeństwa Wewnętrznego, itd. Praktycznie służby wojskowe wyprowadzono z sił zbrojnych, bo w czasie pokoju nie są one w siłach zbrojnych. Więc pytanie, po co są służby wojskowe? Wypadałoby stworzyć nową narodową agencję wywiadu, nową służbę kontrwywiadu. Nazwy są w tej chwili nieistotne, to jest drugorzędna sprawa. I oczywiście osądzenie winnych takiego podporządkowania obcemu mocarstwu. Osądzenie tych ludzi, którzy odpowiadają za tajne więzienia CIA, osądzenie tych ludzi, którzy brali udział w wepchnięciu Polski do wojny w Iraku i Afganistanie. To było absolutnie niepotrzebne. Oczywiście, aby mogło to nastąpić potrzeba bardzo głębokich przemian geopolitycznych, ale to nie jest wykluczone.
3522	47	A kto miałby wyszkolić te nowe służby?
3522	49	– W Polskim Towarzystwie Geostrategicznych przedstawiliśmy projekt Strategia 4.0 dla Rzeczpospolitej. Pokazujemy tam pewną koncepcję jaka mogłaby się odbyć w warunkach pokojowych. Nie mówię teraz o warunkach wojennych czy jakiejś rewolucji w Polsce, ale normalnej sytuacji, kiedy następuje radykalna zmiana polityczna w Polsce i ten horyzont dekady jest nam dany i możemy to rzeczywiście zrobić w oparciu o struktury oddolne. Ja obserwowałem weryfikację WSI i wiem jak można to zrobić. Absolutnie nie w dwa tygodnie, nie w dwa miesiące, ani nawet nie w dwa lata. W dziesięć lat można stworzyć poważne, liczące się w Europie służby specjalne. Natomiast wymaga to ogromnej mobilizacji politycznej, oddolnej i przede wszystkim radykalnej zmiany politycznej, odsunięcia układu okrągłostołowego od władzy w Polsce.
3522	51	Wskutek wydarzeń na Ukrainie dokonuje się zmiana struktury narodowościowej w Europie Środkowo-Wschodniej, a w szczególności w Polsce. Czy to celowy zabieg? Jeśli tak, to kto za tym stoi i jaki ma cel?
3522	53	– Ta zmiana struktury narodowościowej postępuje i to jest widoczne gołym okiem. Wiemy doskonale jak niewielkiej grupie obywateli Ukrainy nadano status uchodźcy. Wiemy, że większa część tych obywateli nie ma statusu uchodźcy i że spora część osób z Ukrainy trafiła do Polski z terenów, gdzie nie toczą się bezpośrednie działania wojenne. Zatem każe nam to stawiać pytania: czy nie mamy do czynienia ze zorganizowaną akcją przesiedleńczą? Jeżeli tak, to w czyim interesie?
3522	55	Jeśli spojrzymy kto najgłośniej dzisiaj gardłuje za stworzeniem Ukropolu – czyli unii polsko-ukraińskiej – to widzimy, że są to środowiska proamerykańskie, proatlantyckie. Środowiska nazywane Atlantystami szeroko pojętymi. To oczywiście współgra z całą koncepcją tzw. Trójmorza, czyli tworzenia kordonu sanitarnego między Niemcami a Rosją. I nie ulega dla mnie najmniejszych wątpliwości, że w interesie szeroko pojętych sił anglosaskich jest przekształcenie Polski w państwo wielonarodowościowe, wielokonfesyjne, państwo gdzie tożsamość narodowa będzie rozwodniona, gdzie będzie to jakaś forma federacji, gdzie ten czynnik polityczny Polski będzie bardzo mocno osłabiony.
3522	57	Pewną nadzieję daje fakt, że wielu Polaków nie nabrało się na narrację płynącą z mediów głównego nurtu. Pan spotyka tych ludzi jeżdżąc po całym kraju z wykładami. Kim są organizatorzy i uczestnicy spotkań z Panem?
3522	59	– To są bardzo ludzie różnych zawodów: przedsiębiorcy, prawnicy, lekarze, nauczyciele akademiccy, studenci, uczniowie szkół średnich, nauczyciele, pracownicy fizyczni, itd. Warto też zwrócić uwagę na osoby, które słuchają mojego podcastu w internecie. To jest ogromny przekrój społeczny, włączając w to środowiska polonijne, Polaków na Wschodzie, a także różne organizacje w Polsce, które nie mogą zabrać głosu np. urzędnicy państwowi. Wiem, że moje podcasty są słuchane w MSZ, MON, MSW, w Kancelarii Prezydenta czy Kancelarii Premiera, itd. Bo ludzie doskonale wiedzą, że to co media podają ma się nijak z rzeczywistością; ma się nijak z tym, co się dzieje w kuluarach przy Alei Szucha, Alejach Ujazdowskich czy Krakowskim Przedmieściu. Ja również pracowałem w Kancelarii Prezydenta i wiem jak wyglądał przekaz medialny, a jak to wyglądało od kulisów. Zdaję więc sobie sprawę z tego, że ten głód prawdy, czy po prostu innego spojrzenia i dyskusji jest bardzo duży. Można się nie zgadzać ze mną, ale myślę, że sama wymiana intelektualna, wymiana poglądów jest bardzo istotna i to ludzie bardzo sobie cenią.
3522	61	W swoim podcaście geopolitycznym na YouTube niemal każdego dnia porusza Pan tematy związane z konfliktami czy wojnami jakie toczą się w najróżniejszych zakątkach świata. Gdzie na świecie odbywa się obecnie najważniejsza walka? Czy i w jakim stopniu ta walka dotyczy nas, Polaków?
3522	63	– Walka przebiega wielowymiarowo. Walka najważniejsza toczy się o przyszłość samego gatunku ludzkiego i przebiega w umysłach nas wszystkich czyli szeroko pojętej noussferze, od greckiego nous czyli rozum. A więc ta sfera informacyjna, sfera psychologiczna jest absolutnie najważniejsza. Bo to jest i transhumanizm, i posthumanizm, i bardzo głęboka ingerencja w genom człowieka, i to jak w ogóle powinien gatunek ludzki wyglądać za 50 lat.
3522	65	Toczy się walka o przyszłość cywilizacji, jak powinna wyglądać cywilizacja w Europie. Mówimy bardzo dużo cywilizacja zachodnia, kolektywny Zachód. Ale czym to tak naprawdę jest? Na pewno to nie jest synonim cywilizacji łacińskiej Feliksa Konecznego. Obrazilibyśmy tutaj nieżyjącego już śp. profesora, mówiąc o tym, że dzisiaj Stany Zjednoczone czy Wielka Brytania to jest cywilizacja łacińska. Absolutnie nie. Podobnie jak Niemcy, które zresztą w pewnych aspektach mają dzisiaj także daleko do cywilizacji bizantyjskiej.
3522	67	I oczywiście jest walka o władzę na świecie, która przebiega już nie tak prosto, że między jednym czy drugim państwem, ale przebiega w sposób asymetryczny między korporacjami ponadnarodowymi, między niesformalizowanymi grupami interesu, pomiędzy wielkimi funduszami inwestycyjnymi. Spójrzmy na rolę dzisiaj takich funduszy inwestycyjnych jak BlackRock, Vanguard, State Street, które mają władzę o wiele większą niż większość państw na świecie. Spójrzmy na korporacje takie jak Meta, Amazon, Mikrosoft czy Google, które mają wielką władzę, a media społecznościowe mające siedziby w Stanach Zjednoczonych są absolutnie bezkarne w Polsce.
3522	69	I wreszcie walka między tradycyjnymi mocarstwami praktycznie o nową wizję świata. Z jednej strony o zatrzymanie liberalnej hegemonii, z drugiej strony o świat policentryczny. Takie państwa takie jak Chiny, Indie, Rosja, Turcja, RPA, Brazylia, Argentyna czy Iran są zainteresowanie w świecie policentrycznym, gdzie będzie wykuwał się nowy podział stref wpływów. Stany Zjednoczone oczywiście są za tym, aby zachować swoją liberalną hegemonię, aby zdominować świat i narzucić mu własną matrycę cywilizacyjną.
3522	71	Myślę, że pewna wizja cywilizacji łacińskiej powinna być tutaj drogowskazem zrozumienia na czym polega suwerenność kulturowa, na czym koncentruje się dzisiaj walka. Przecież nie chodzi tu tylko o czołgi, samoloty ale przede wszystkim o świadomość człowieka, bo to jest obecnie najważniejsze pole walki. I rozumiejąc to musimy zdawać sobie sprawę z tego, że fundamentem suwerenności kulturowej jest pewna tożsamość. Przede wszystkim tożsamość cywilizacyjna, na którą składają się konkretne wartości, ale też tożsamość narodowa.
3522	73	W naszym przypadku, jeśli chodzi o cywilizację łacińską nie ma lepszego teoretycznego ujęcia niż zrobił to Feliks Koneczny. Tym czynnikiem cywilizacjotwórczym jest tutaj „pięciomian bytu”, który łączy takie wartości jak: dobro, prawdę, zdrowie, dobrobyt, piękno.
3522	75	A zatem trzeba przede wszystkim pielęgnować w sobie tożsamość cywilizacyjną, tożsamość narodową. Edukować się, edukować i jeszcze raz edukować, korzystając z maksymalnej liczby źródeł, ale nie tych prosystemowych czy odsystemowych, lecz właśnie tych oddolnych i niezależnych. I oczywiście organizować się oddolnie, mieć tę świadomość, że w najbliższym naszym otoczeniu są osoby świadome, wartościowe, które jeżeli przyjdzie czas przełomu to będą w stanie podjąć rękawicę.
3522	77	Zdajemy sobie sprawę, że nie wszystko jest od nas jest zależne. Gdybyśmy mieli porównywać dzisiejsze czasy A.D. 2022 do pierwszej wojny światowej, to możemy się tutaj spierać, czy jesteśmy w roku 1914 czy w 1916. Faktem jest, że jesteśmy w okresie bardzo dużego przesilenia i podobnie jak ówcześni Polacy, czy chociażby ówczesny ruch narodowy, powinniśmy tworzyć oddolną inicjatywę pracy organicznej, pracy u podstaw, tak aby w sytuacji kiedy rzeczywiście przyjdzie ten historyczny moment przełomu, kiedy będzie można wybić się na pełną niepodległość, na pełną suwerenność, abyśmy mieli wtedy kadry.
3522	79	Cenne rady, jednak mam poczucie, że zbyt wielu ludziom zwyczajnie się nie chce i nawet się tym nie zainteresują. Co najwyżej garstka potraktuje sprawę poważnie. Czy ta garstka jest w stanie coś zmienić?
3522	81	– Jestem przekonany, że historii nie zmieniają masy. Historię zmienia mniejszość, ale mniejszość zdeterminowana i zorganizowana. I to jest odpowiedź na Pani pytanie. Tu nie chodzi o to, żebyśmy mieli dzisiaj całe masy ludzi, które nagle zaczynają się interesować geopolityką, obronnością, itd. Nie. Potrzebne są kontrelity przyszłości. I dzisiaj właśnie trzeba tworzyć kontrelity przyszłości, na zasadzie sieciowej oddolnie budować zorganizowaną i zdeterminowaną mniejszość.
3522	83	Dziękuję za rozmowę.
3523	1	AMBER GOLD ZA ESBECKIE MINISTERSTWO SPRAW  ZAGRANICZNYCH
3523	3	ESBECKA SZAJKA POD OKIEM SIKORSKIEGO I ANNE APPLEBAUM
3523	5	SUTENERZY W KONSULACIE POLSKIM W ŁUCKU SPRZEDAJĄ WIZY PROSTYTUTKOM
3523	7	POLSKIE MINISTERSTWO SPRAW AGENTURALNYCH
3523	9	Agentura nie lubi być postrzegana. Tam gdzie jest najmniej potrzebna, tam właśnie tkwi. Ale dlaczego? Naiwne pytanie. Bo tam gdzie nie widać, tam się najlepiej robi szmal. Przecież biedni agenci peerelowskiej bezpieki też ludzie. Muszą z czegoś żyć. W kraju macierzystym mają ogromną konkurencję, że aż wyżyć trudno. Na pierwszym miejscu do żłobu są bowiem ruscy agenci rozsiani zresztą po całym świecie. Oni mają  pierwszeństwo. Niech się tylko ktoś spróbuje sprzeciwić to zaraz popełni samobójstwo. Czasami nawet zbiorowe, bywa, że nawet lotnicze. Czy rosyjskie służby mogą tkwić w polskim kontrwywiadzie? Albo np. w ukraińskim? Dlaczego nie? Odpowiem pytaniem na pytanie.
3523	11	Ministerstwo Spraw Zagranicznych pod wodzą „dorzynającego watahę” „Radka” Sikorskiego jest w tej w „niedorżniętej” jeszcze części jedną wielką agenturą tajniaków i cwaniaków. Ministerstwo Spraw Zagranicznych, to znaczy urzędnicy najwyższego szczebla, dyplomaci na różnych wysokich stołkach. Nie zdarza się im spadać z wysokich stołków, chyba, że na bani. Radek nie skąpi. Mają dobre posadki. Ale, iż dusza taka nie zwyczajna razwiedkowa  zwykle za życia już pragnie do nieba, a to kosztuje, trzeba dorobić. „Robią” więc radkowi dyplomaci np. w stolicy męczeńskiego polskiego Wołynia,  Łucku również i za „doradców” najstarszych zawodów świata. Doradztwo w tym zawodzie jest zawsze ciekawe. Korzyści jest cały pęczek. Doradca przecież nie jest płatnym klientem. Doradca w ogóle nie jest klientem. Doradca pobiera jeszcze dobre „diengi” za usługi.  
3523	13	Polskie Ministerstwo Spraw Agenturalnych jest chytre. Co się stało z kasą wschodnich mediów jak przejęło nad nimi władztwo? Gdzie wyparowały pieniądze przeznaczone na obsługę Radia Lwów? Ja się idę pytać pana Radka? To pytanie lwowskim szmoncesem. A po bałaku to: dawaj flote, bo ci ryło wyplote. I co? I nic. Floty niet. Poszła na wspólne wypłaty dyplomatyczne, spacerkiem sutenerskim.
3523	15	Jeszcze Radiu Lwów coś przyobiecali przyszłościowo na 2013 – bezkonsulat – polskiej racji bezstanu. Bo jak na falach ukraińskich coś postrzyknie do janukowiczów i innych merów o ministerialnym fachu alfonsowskim naszych dyplomatołków to diengów do końca PO nie budiet. I szto budiet? Wmiestie wsio amber gold, wot szto budiet.
3523	17	To sie bidne Radio Lwów ze..strachało i dawajjj tępić pismaków co się podszywają pod dziennikarzy, co to ministerstwu hańby narodowej flaki wypruwają i bezczelnie ich alfonsują elektronicznie.  A pisatiel kak pisatiel, dłuższe piszesz – dalsze budiesz i dawaj dalsze w żopu im smatriet’.
3523	19	W Polsce sutenerstwo (podobnie jak stręczycielstwo i kuplerstwo) jest przestępstwem, opisanym w art. 204 § 2 Kodeksu karnego, zagrożonym karą do 3 lat pozbawienia wolności (lub karą do 10 lat, jeśli osoba prostytuująca się jest małoletnia). Jest to również przestępstwo w wielu krajach świata.
3523	21	Przestępcy trudniący się sutenerstwem nazywani są sutenerami, lub potocznie alfonsami. To ostatnie określenie pochodzi od głównego bohatera wydanej w 1873 r. powieści Aleksandra Dumasa (syna) pt. Monsieur Alphonse, który trudnił się tym procederem. Wcześniej sutenerów w slangu przestępczym określano słowem "luj", co z kolei pochodziło od francuskiej wersji imienia Ludwik (Louis).
3523	23	To oznacza również, że co jedenasty aktywny dzisiaj dyplomata III RP, który pracuje poza granicami Polski współpracował z cywilnymi bądź wojskowymi (WSI) służbami PRL. W owej grupie jest siedmiu ambasadorów lub konsulów, a więc osób stojących na czele polskich placówek dyplomatycznych.
3523	25	Który z nich handlował polskim wizami w Łucku,  czy we Lwowie? Który z nich zajmował się sutenerstwem, skoro tak łatwo ukraińskie prostytutki pracują w Polsce, Danii, Hiszpanii, czy w Niemczech?
3523	27	Skandal z ubeckim Ministerstwem Spraw zagranicznych trwa! ( patrz „Esbecka szajka pod okiem Sikorskiego” – „Gigantyczna afera w polskiej dyplomacji”
3523	29	http://niezalezna.pl/31584-esbecka-szajka-pod-okiem-sikorskiego
3523	31	Z rozbrajającą szczerością dane o dyplomatach umoczonych w służby peerelowskie podała Grażyna Bernatowicz wiceminister spraw zagranicznych, zapewne zmuszona wstydem zmieszanym z farbą, która już nie chce puścić z emblematu – „dorżnąć watahę” Ministra Spraw Zagranicznych „Radka” Sikorskiego.
3523	33	Konsulat polski w Łucku – stolicy męczeńskiego Wołynia - sprzedaje polskie wizy m.in. prostytutkom! (patrz „Konsulat w Łucku – bezprawie i samowola”). –
3523	35	http://media.wp.pl/kat,1022943,wid,14826417,wiadomosc.html?ticaid=1f33f
3523	37	W ślad za istniejącym wstydem Ministerstwa Spraw Zagranicznych red. Włodzimierz Knap „Dziennik Polski” podjął temat.
3523	39	To oznacza, że co jedenasty aktywny dzisiaj dyplomata III RP, który pracuje poza granicami Polski współpracował z cywilnymi bądź wojskowymi (WSI) służbami PRL. W owej grupie jest siedmiu ambasadorów lub konsulów, a więc osób stojących na czele polskich placówek dyplomatycznych.
3523	41	Który z nich handlował polskim wizami w Łucku,  czy we Lwowie? Który z nich zajmował się sutenerstwem, skoro tak łatwo ukraińskie prostytutki pracują w Polsce, Danii, Hiszpanii, czy w Niemczech?
3523	43	Oto jest pytanie
3523	45	Z rozbrajającą szczerością dane o dyplomatach umoczonych w służby peerelowskie podała Grażyna Bernatowicz wiceminister spraw zagranicznych, zapewne zmuszona wstydem zmieszanym z farbą, która już nie chce puścić z emblematu – „dorżnąć watahę” Ministra Spraw Zagranicznych Radosława Sikorskiego. m.in. podaje:
3523	47	„…Wizy Schengen do Francji, Danii, czy Niemiec dostawały osoby trudniące się nierządem, objęte zakazem wjazdu do tych krajów. Obywatele ukraińscy byli zmuszani do płacenia haraczu za załatwienie wiz. Przez granicę przewożono nielegalnie dzieci…w konsulacie RP w Łucku na Ukrainie działała szajka kierowana przez byłych esbeków, a osłaniana przez polskie służby specjalne…dotarliśmy do Ukrainki, która starała się o wizę legalnie, ale zmuszono ją do zapłacenia haraczu…funkcjonariusz BOR poinformował mnie…że moje zaproszenie nic nie znaczy i że na tej podstawie wizy nie dostanę… ze wskazaniem do „pani Ludy”. Poszłam tam… .rozmowę ze mną zaczęto od kwoty 400 – 500 euro…”
3523	49	„… w nocy przygotowują dokumenty, znoszą do zaufanych ludzi w konkretnych okienkach. Nie tylko wizami handlują. Karty Polaka też sprzedają za 700 euro. Można spotkać ogłoszenia na mieście i na Fecebooku. Za łapówki załatwiają też wizy (na podstawie fikcyjnych zaproszeń). Konsulat raj dla prostytutek…”.
3523	51	Proceder trwa pod okiem konsula Sylwestra Szostaka nadzorującego wydawanie wiz w konsulacie(„Gazeta Polska” 8 sierpnia 2012).
3523	53	Bernatowicz poinformowała, że obecnie z osób pracujących w polskiej dyplomacji ok. 60% podlega lustracji.
3523	55	Dlaczego 60% polskich dyplomatów nie zostało zlustrowanych przed objęciem służby - Bernatowicz nie poinformowała polskiej i światowej opinii publicznej.
3523	57	Fakt zatrudnienia w polskiej dyplomacji współpracowników peerelowskiej Służby Bezpieczeństwa został ujawniony w czasie posiedzenia sejmowej Komisji Spraw Zagranicznych. O przedstawienie informacji dotyczących obecnego stanu zatrudnienia w MSZ funkcjonariuszy i tajnych współpracowników komunistycznych służb specjalnych wystąpili w czasie posiedzenia komisji posłowie Prawa i Sprawiedliwości.
3523	59	Minister Grażyna Bernatowicz usiłowała przekonywać członków komisji, że o zatrudnieniu w polskiej dyplomacji przede wszystkim decydujące znaczenie mają kwalifikacje. W czasie swojego wystąpienia Bernatowicz nie sprecyzowała o jakie kwalifikacje chodzi. Czy wyłącznie moralne?
3523	61	Członkowie komisji dowiedzieli się od Bernatowicz, iż polityka personalna w MSZ jest realizowana zgodnie z prawem oraz zasadami zarządzania zasobami ludzkimi, gdzie najważniejszym kryterium jest posiadanie właściwych kompetencji merytorycznych.
3523	63	Zachodzi pytanie, czy  współpraca z komunistycznym wywiadem, lub sutenerstwo, to wystarczające kwalifikacje dyplomatyczne w Ministerstwie Spraw Zagranicznych?
3523	65	Dyplomaci umocowani dla handlu wizami przeznaczonymi dla ukraińskich prostytutek uprawiali sutenerstwo – czerpanie korzyści majątkowych z uprawiania prostytucji przez inną osobę.
3523	67	Zwykle jest to powiązane ze stręczycielstwem (nakłanianiem do uprawiania prostytucji) i kuplerstwem (ułatwianiem uprawiania prostytucji), a czasami z innymi przestępstwami, jak handel ludźmi oraz stosowanie gróźb i przemocy wobec prostytutek. Oprócz indywidualnych sutenerów, jest to jedno z pól działalności, którą zajmują się zorganizowane grupy przestępcze.
3523	69	Bernatowicz zwróciła uwagę, że żaden z przepisów prawa nie nakazuje pracodawcy zwolnienia, lub niezatrudnienia pracowników, którzy złożyli zgodne z prawdą oświadczenie lustracyjne. Przekonywała, że usuwanie ze służby zagranicznej osób, które przyznały się w swoich oświadczeniach do współpracy jest trudne z prawnego punktu widzenia.
3523	71	Dr hab. Krzysztof Szczerski, były wiceminister spraw zagranicznych, wicedyrektor Instytutu Nauk Politycznych Uniwersytetu Jagiellońskiego nie jest zaskoczony liczbą podanych przez Bernatowicz tajnych współpracowników, która potwierdziła jego opinię o polityce personalnej ministra Radosława Sikorskiego, kierującego się zasadą utrzymania status quo na kierowniczych stanowiskach w swoim resorcie. Minister Sikorski preferuje ludzi o rodowodzie PRL-owskim, choć sam mieni się najgorętszym przeciwnikiem komunizmu.
3523	73	Krzysztof Szczerski uważa, że osoby które były zaangażowane po stronie państwa komunistycznego nie powinny dzisiaj pracować w dyplomacji III RP. Tacy ludzie służyli temu, aby Polska była państwem zniewolonym przez Związek Sowiecki, krajem zacofanym pod każdym względem. Jego zdaniem ludzi związanych z PRL-owskimi służbami specjalnymi, a zatrudnionych obecnie w MSZ, z uwagi na ich oddanie władzom komunistycznym nie należy traktować dzisiaj jak normalnych urzędników. Tymczasem w MSZ, na czele którego stoi Radosław Sikorski, takie osoby są nie tylko tolerowane, ale wręcz preferowane – a od upadku komunizmu minęło prawie ćwierć wieku - mówi Krzysztof Szczerski.
3523	75	Natomiast Bernatowicz przekonuje, że osoby które były współpracownikami peerelowskich służb bezpieczeństwa, a teraz zajmują wysokie stanowiska państwowe w polskiej dyplomacji to profesjonaliści, których nie można dyskryminować i przez długi okres życia poświadczyli oddanie temu krajowi, który dzisiaj mamy!
3523	77	Bernatowicz w swoim oświadczeniu sejmowym nie podała kwot, których nie otrzymały polskie kresowe media, ani przyczyn w jaki inny sposób rozdysponowano milionowe środki przeznaczone na doroczny, określony cel  utrzymania polskich mediów na Kresach, w tym Radia Lwów.
3523	79	W wyniku rozwiązania Komitetu Bezpieczeństwa Państwowego (Komitiet Gosudarstwiennoj Biezopastnosti) znanego pod skrótem KGB ZSRR w październiku 1991 i rozpadzie Związku Radzieckiego dwa miesiące później (grudzień 1991), pozostał potężny system wywiadowczy i służby bezpieczeństwa.
3523	81	Jak się ocenia, w latach 80. w KGB ZSRR pracowało ponad 400 tysięcy osób w tym 230-250 tysięcy w wojskach pogranicznych i ok. 50 tysięcy w jednostkach łączności oraz ochronie i obsłudze Kremla. KGB ZSRR miało kilkaset tysięcy informatorów wśród ludności oraz w kołach rządowych i siłach zbrojnych.
3523	83	Placówki (rezydentury) KGB ZSRR operowały we wszystkich stolicach świata pod przykrywką konsulatu ZSRR lub ambasady ZSRR, albo po prostu jako misje i firmy handlowe.
3523	85	Po likwidacji KGB ZSRR działała przejściowo od września 1991 roku do grudnia 1991 roku Centralna Służba Wywiadu, która została przeformowana zarządzeniem prezydenta Federacji Rosyjskiej Borysa Jelcyna Nr 293 z dnia 18 grudnia 1991 na Służbę Wywiadu Zagranicznego (SWR),. Podlegała pod utworzone w grudniu 1991 roku Ministerstwo Bezpieczeństwa.
3523	87	Służba Wywiadu Zagranicznego FR przejęła zadania wykonywane wcześniej przez I Zarząd Główny KGB ZSRR (PGU), zajmujący się wywiadem zagranicznym.
3523	89	Głównym zadaniem SWR jest m.in. dostarczanie prezydentowi i rządowi Federacji Rosyjskiej informacji politycznych, ekonomicznych, technicznych, naukowych, analiz oraz  informacji o państwach, organizacjach, ludziach, o wszystkim co ma znaczenie dla prowadzenia skutecznej polityki przez prezydenta, premiera i rząd Federacji Rosyjskiej.
3523	91	Funkcjonariusze SWR działają jako dyplomaci, funkcjonariusze bez immunitetu dyplomatycznego tzw. nielegalni będący pod przykryciem dziennikarzy, turystów itp. Wykorzystują do tego celu ambasady, konsulaty rosyjskie rozsiane po całym świecie oraz (nielegalni) rozmaite przedsiębiorstwa i organizacje. Po rozpadzie Związku Radzieckiego i zakończeniu zimnej wojny, głównym zadaniem wywiadu Rosji było zlikwidowanie luki naukowo-technicznej między Rosją a krajami NATO.
3523	93	Początki działalności Służby Wywiadu Zagranicznego nie były zbyt pomyślne. W bardzo krótkim czasie między 1991 a 1992 rokiem z placówek zagranicznych SWR we Włoszech, Wielkiej Brytanii, Belgii, Finlandii oraz Francji uciekło na Zachód pięciu wysokich rangą oficerów. Przy okazji zabrali oczywiście ze sobą najtajniejsze dokumenty, jeszcze ze służby Pierwogo Gławnogo Uprawlienija KGB ZSRR.
3523	95	Służba Wywiadu Zagranicznego przejęła po KGB mnóstwo agentów-informatorów. Ważniejszym współpracownikiem SWR, zwerbowanym jeszcze przez KGB ZSRR, był m.in. Earl Edwin Pitts, oficer FBI pracujący w sekcji kontrwywiadu w Nowym Jorku.
3523	97	Zwerbowany został przez KGB ZSRR między 1987 a sierpniem 1989 roku. Po 9 latach współpracy z wywiadem rosyjskim został aresztowany przez FBI w 1996 roku.
3523	99	Drugim agentem wywiadu, którego SWR RF odziedziczyła po KGB SSSR, był pracownik Centralnej Agencji Wywiadowczej z 16 letnim stażem, Harold Nicholson. Został aresztowany przez Federalne Biuro Śledcze w listopadzie 1996 roku.
3523	101	Ile jeszcze podobnych kretów KGB zostawiło w CIA lub FBI oraz innych specsłużbach całego świata, wyjdzie na jaw z czasem. Do 1996 SWR korzystała z danych gromadzonych przez Połączony System Przetwarzania Danych o Przeciwniku (SOUD). W tym też roku przejęła część jego kompetencji, dzieląc je z FAPSI.
3523	103	Jednym z najbardziej wartościowych agentów przejętych przez SWR od KGB niewątpliwie był Aldrich Ames. Swoje usługi zaoferował 16 kwietnia 1985 roku rezydentowi KGB) w Waszyngtonie.
3523	105	Aby udowodnić Rosjanom, że nie jest to kolejna prowokacja amerykańskiego kontrwywiadu (FBI), wydał im dwóch oficerów KGB zwerbowanych przez CIA w Moskwie.
3523	107	Następnie 13 czerwca 1985 roku Ames przekazał KGB nazwiska wszystkich oficerów KGB, GRU oraz innych wschodnich agencji wywiadowczych, współpracujących z CIA jakie były mu znane. W ten sposób siatka agentów budowana przez CIA od trzydziestu lat zamieniła się w kupę gruzu. Przez dziewięć lat szpiegowania dla radzieckiego KGB i jego następczyni, SWR, Aldrich Ames zrobił prawdopodobnie wszystko, co agent może zrobić, poza podstawieniem ciężarówki pod siedzibę CIA w Langley i wywiezieniem z niej dokumentów.
3523	109	Ames ujawnił ponad sto tajnych operacji, wydał Rosjanom ponad 30 osób współpracujących z CIA (z których dziesięć zostało skazanych na karę śmierci i rozstrzelanych) i innymi zachodnimi agencjami.
3523	111	Aldrich Ames wydał w ręce KGB m.in. Siergieja Fiedorenko, dyplomatę radzieckiego przy Organizacji Narodów Zjednoczonych (ONZ).
3523	113	Siergiej Fiedorenko pracował dla CIA pod pseudonimem "Pyrrhic" do chwili wydania przez Amesa w 1985 roku. Wyczuwając niebezpieczeństwo zbiegł do USA, żyje do dziś prawdopodobnie gdzieś w Stanach Zjednoczonych.
3523	115	Adolf Tołkaczew pod pseudonimem "Vanquish" dostarczał CIA informacje na temat najnowszych samolotów Mig, głównie systemów naprowadzania oraz tzw. technologii stealth. Wydany przez Amesa został aresztowany i stracony.
3523	117	Sergiej Motorin, major KGB pod pseudonimem "Gauze", współpracował z CIA informując o operacjach KGB przeprowadzanych w stolicy Stanów Zjednoczonych. Wskazany przez Amesa został aresztowany przez KGB w sierpniu 1985 roku, i stracony.
3523	119	Gen. mjr Dmitrij Polakow wysoki oficer wywiadu wojskowego GRU, współpracował z CIA pod pseudonimem "Tophat" lub "Roam", przez ponad 20 lat dostarczając nieocenionych informacji. Wydany przez Amesa w 1985 roku, został aresztowany w czerwcu 1986 roku i stracony.
3523	121	Aldrich Ames został aresztowany przez FBI 21 lutego 1994 roku i skazany na dożywotnie więzienie.
3523	123	Bardzo głośną sprawą było aresztowanie 20 lutego 2001 roku przez sekcję kontrwywiadu FBI Roberta Hanssena, wieloletniego pracownika Federalnego Biura Śledczego FBI. Hanssen zgłosił się do radzieckiej firmy handlowej w Nowym Jorku już pod koniec 1979 roku. Przekazał on wówczas radzieckiemu wywiadowi wojskowemu GRU tajne materiały.
3523	125	Został przyłapany przez żonę, chowając tajne dokumenty w domu (myślała ona, że to listy miłosne). Poleciła mężowi, aby natychmiast udał się do spowiedzi.
3523	127	Hanssen uzyskując rozgrzeszenie (pieniądze otrzymane od Rosjan miał oddać na cele charytatywne) od znajomego pastora, zerwał kontakty z GRU, radzieckim wywiadem wojskowym.
3523	129	Ponownie nawiązał kontakt z wywiadem radzieckim, tym razem z KGB, 1 października 1985 roku, wysyłając list do ambasady w Waszyngtonie, a następnie tam dzwoniąc, oferując własne usługi. Za 15-letnią współpracę z KGB otrzymał 1,4 miliona dolarów w gotówce i brylantach.
3523	131	Za informacje, które pozwoliły aresztować Roberta Hanssena, FBI zapłaciło 6 milionów USD. W materiałach kompromitujących Hanssena były m.in. kaseta z nagraniem telefonu, który Hanssen wykonał do ambasady Związku Radzieckiego w 1985 oferując swoje usługi, zdjęcia z ukrytego aparatu przedstawiające Hanssena podczas odbioru pieniędzy zostawionych przez oficera prowadzącego w tzw. martwej skrzynce kontaktowej, oraz kawałek plastikowej torebki, w której Hanssen dostarczył tajne materiały dla KGB, z odciskami jego palców.
3523	133	Robert Hanssen został skazany na dożywotnie więzienie, a cała sprawa doprowadziła do dymisji ówczesnego dyrektora Federalnego Biura Śledczego FBI, Louisa Freeha.
3523	135	Siedziba SWR mieści się w Moskwie w dzielnicy Jasienowo oraz posiada 27 stacji radiowywiadu usytuowanych przeważnie w stolicy danego państwa, np. Paryżu, Londynie, Waszyngtonie, Berlinie, działających jako część ambasad lub konsulatów Rosji. Służba Wywiadu Zagranicznego SWR dysponuje własną tzw. szkołą szpiegów. Liczbę zatrudnionych funkcjonariuszy wywiadu w pierwszych latach działalności ocenia się na 15 tys.
3523	137	Prezydent Rosji Władimir Putin wprowadza reformę rosyjskich służb wywiadu, kontrwywiadu i bezpieczeństwa. Federalna Służba Bezpieczeństwa (FSB) ma zostać przemianowana na Ministerstwo Bezpieczeństwa Publicznego oraz odzyskać kontrolę nad Służbą Wywiadu Zagranicznego (SWR) i Federalną Służbą Ochrony (FSO) – odpowiednika polskiego BOR.
3523	139	W kręgach wywiadowczych i prasie mówiło się, że Putin dążył do połączenia wszystkich instytucji bezpieczeństwa. Celem tego miała być odbudowa wpływów służb specjalnych na wzór KGB.
3523	141	 Rosyjskie służby w polskim kontrwywiadzie. Kilka miesięcy temu w siedzibie Służby Kontrwywiadu Wojskowego odbyła się wizyta przedstawicieli rosyjskich służb specjalnych. Na teren SKW wjechali służbowym samochodem, który wcześniej nie był sprawdzony przez Polaków – podaje Dorota Kania „Gazeta Polska Codziennie”   9 października 2012 r.
3523	143	Ministerstwo Spraw Zagranicznych kryje agentów, byłych współpracowników służb specjalnych PRL z konsulatu w Łucku w związku z opisana wyżej aferą wizową – podaje Jacek Dytkowski „Nasz Dziennik” 4 października 2012 roku.
3524	1	Czy jest jeszcze przyszłość dla Domu Luli?
3524	3	Ze względu na odbywające się właśnie w Brazylii wybory, przypominam tekst opublikowany pierwotnie w marcu 2022 na łamach Strajk.eu, na bardzo wczesnym etapie tej kampanii. Oczywiście, wiele się w tym czasie wydarzyło, np. Sergio Moro zrezygnował z kandydowania. Tekst przypominam jednak ze względu na aktualność wielu postawionych w nim pytań i spekulacji na temat najbliższej przyszłości Brazylii.
3524	5	Najważniejsze na świecie wybory bieżącego, 2022 roku odbędą się w Brazylii – pierwsza tura w październiku. Brazylia jest drugim (po Stanach Zjednoczonych) najludniejszym państwem zachodniej półkuli (zamieszkuje ją 211 milionów ludzi), piątym najludniejszym na świecie i jedną z największych formalnych demokracji. Największym (pod każdym względem) państwem Ameryki Łacińskiej. Ale będą ważne także dlatego, że Brazylijczycy zadecydują w znacznym stopniu o losach (dużej części) świata na najbliższą przyszłość.
3524	7	Do całkiem niedawna, przez kilkanaście lat, Brazylia była wielkim światowym graczem, wspinającym się po drabinie znaczenia gospodarczego (do szóstej pozycji na liście największych gospodarek), do tego autentyczną i ambitną potęgą dyplomatyczną. Pierwszą literą skrótu, z którym wiązano wielkie nadzieje: B w BRICS. Brazylia pod rządami pierwszego prezydenta z klasy robotniczej, Luli da Silvy, przywódcy Partii Pracowników (Partido dos Trabalhadores, PT), w latach 2003-2011, była nadzieją lewicy na całym świecie. Zaangażowana w realną poprawę bytu kilkudziesięciu milionów najbiedniejszych Brazylijczyków z jednej, oraz w ambitne projekty współpracy międzynarodowej z drugiej strony. Nazwijmy ten obóz władzy (już bez władzy) Domem Luli.
3524	9	Upadek Domu Luli
3524	11	Dziś nie jest wcale trudno powiedzieć, kiedy tak postrzegane znaczenie Brazylii dobiegło dość raptownego końca. Da się to sprowadzić do jednego, choć rozciągniętego w czasie wydarzenia: impeachementu presidenty Dilmy Rousseff, z Domu Luli. Pod ciężarem ataków politycznych i problemów ekonomicznych Dom Luli stopniowo, ale dość szybko, zarzucił zaangażowanie w przebudowę świata na zewnątrz. Nie dawał już rady ze sprawami wewnętrznymi. Upadł pod koniec sierpnia 2016 roku.
3524	13	Brazylia znalazła się znowu w rękach prawicy, neoliberalnej i obscenicznie konserwatywnej za jednym zamachem; zdeterminowanej, by odwrócić cały postęp społeczny wykonany pod rządami Domu Luli i na biednych przerzucić koszty kryzysu ekonomicznego, pogłębianego przez antykorupcyjną operację Lava Jato („łaźnia samochodowa”). Uderzyła ona w państwowego giganta naftowego Petrobras i cały przemysł budowlany (w jego centrum znajdował się koncern Odebrecht); tylko w tych dwóch, przeżywających nie tak dawno bonanzę, branżach doprowadziła do likwidacji być może setek tysięcy miejsc pracy. Po krótkim urzędowaniu Michela Temera, który wypchnął Rousseff ze stołka – urzędowaniu zbyt przejściowym i byle jak posklejanym, by się zdołał stać kolejnym Domem – do betonowo-szklanych pałaców komunisty Niemeyera w Brasilii wprowadził się Dom Bolsonaro. Oprócz zainteresowania postępem społecznym u siebie, Brazylia zarzuciła też właściwą Domowi Luli linię w sprawach międzynarodowych: asertywną wobec USA, wyrażaną na międzynarodowych forach od BRICS, przez Mercosur i CELAC, po ONZ. Brazylia powróciła do roli posłusznego klienta i wasala Waszyngtonu.
3524	15	Upadek Domu Luli w 2016 roku stanowił kluczowy moment odbijania Ameryki Łacińskiej lewicy spod znaku „różowej fali” przez prawicową reakcję. „Różowej”, bo ambitnej, ale nie „czerwonej”, nie komunistycznej. „Różowa fala” próbowała działać w ramach tego, co możliwe w warunkach globalnego neoliberalnego porządku. Kluczowy, bo łatwiej było obalać lewicę u władzy w mniejszych i słabszych państwach po sąsiedzku, pokonawszy ją w największej Brazylii. Gdy w La Paz formowała się junta Jeanine Áñez, ambasador Domu Bolsonaro przebywał w tym samym pomieszczeniu. Kreowanie pajaca Juana Guaidó na „prawdziwego” przywódcę Wenezueli też by się nie wydarzyło ze stabilnym Domem Luli w pałacu Planalto w Brasilii. Przez ponurych kilka lat jedynym zwycięstwem lewicy w regionie było zdobycie władzy w Meksyku przez Lopeza Obradora, ale oto kierunek zmian znów się zmienia (Boliwia, Argentyna, Peru, Chile, Honduras…). Gdyby Dom Luli powrócił wkrótce do władzy w Brazylii, dawałoby to szanse na długotrwałe odwrócenie tendencji w całym regionie.
3524	17	Prezydencka kandydatura Luli nie jest na razie oficjalna [nie była na początku marc, kiedy ten tekst został opublikowany], ale wydaje się naturalna – Lula jest według wszelkiej miary najpopularniejszym politykiem XXI wieku, i to w skali świata. Podobnie jak w 2018 mówiło się, że tylko on może pokonać prawicę, tak teraz się mówi, że tylko on może odsunąć od władzy Dom Bolsonaro. Tylko że w 2018 to nie wystarczyło.
3524	19	O ustroju Brazylii
3524	21	Kilka wyjaśnień co do ustrojowych zasad największej republiki na południe od Karaibów. Wybory odbywają się co cztery lata i są jednocześnie prezydenckie, do Kongresu Narodowego (złożonego z izby niższej i senatu) oraz do władz stanowych (Brazylia ma ustrój federalny) i lokalnych. Tego samego dnia, plus druga tura prezydenckich bliżej końca roku. Jak zauważył kiedyś historyk Perry Anderson, ustrój tego wielkiego kraju opiera się na miksie dwóch modeli liberalnej demokracji: amerykańskiego systemu prezydenckiego i europejskich proporcjonalnych demokracji parlamentarnych. Rezultat jest taki, że z jednej strony jest pozornie, nominalnie silna, wybierana w głosowaniu bezpośrednim, administracja prezydencka (jak w USA, kandydat na prezydenta startuje ze swoim potencjalnym wiceprezydentem, jako duet eksponowani są już w kampanii wyborczej), bez urzędu premiera, w oparciu o złożoną mozaikę partii w parlamencie, z których żadna nie jest nigdy dość duża, by rządzić samodzielnie. Partii w Kongresie Narodowym może być na raz grubo ponad dwadzieścia. Rezultatem takiego układu jest z jednej strony immanentna korupcja („kupowanie” głosów w innych partiach, żeby przeprowadzić legislację), z drugiej wieczna obstrukcja postępów jakiejkolwiek realnej zmiany. Powiązane z sobą wzajemnie, korupcja i obstrukcja, stanowią osłonę interesów garstki bajecznie bogatych oligarchicznych dynastii. Trzymają one w garści większość zasobów kraju (od ziemi, przez banki i przemysł, po media, a więc i kontrolę nad opinią społeczną) i w takich warunkach niemal zawsze znajdują sposób, by przeforsować lub obronić swoje interesy.
3524	23	Kadencja prezydencka płynie w sposób synchroniczny z kadencją parlamentu, niemożliwe są więc zygzaki nakładających się na siebie nierówno kadencji głowy państwa i legislatury, jak w Polsce. Kadencja biegnie w wyznaczonym kalendarzu, nawet jeśli prezydent nie dociągnie na urzędzie do jej końca – bo umrze albo zostanie usunięty, jak Rousseff. Wtedy pierwszy urząd w państwie, podobnie jak w USA, przejmuje do końca kadencji jego/jej wiceprezydent (tak władzę przejął Temer, mimo iż nigdy nie miał więcej niż jednocyfrowego poparcia).
3524	25	W Brazylii limit dwóch kadencji na najwyższym urzędzie w państwie dotyczy jedynie liczby kadencji z rzędu. Z zasady – choć nigdy się to jeszcze nie zdarzyło – nie wyklucza on możliwości zostania prezydentem po raz trzeci, pod warunkiem, że po przerwie. Lula ma więc w tym systemie prawo do ubiegania się ponownie o urząd – ale jakie ma szanse powodzenia? Prowadzi w sondażach, ale w 2018 również prowadził w sondażach – i właśnie dlatego usunięto go z wyścigu, wsadzając go na czas kampanii do więzienia. Zarzuty były sfabrykowane, zostały oddalone, ale Lula z więzienia wypuszczony dopiero, kiedy do modernistycznych pałaców Niemeyera w Brasilii wprowadził się już Dom Bolsonaro. Brazylijska oligarchia pokazała wówczas, że jest gotowa na (prawie?) wszystko, by zapobiec powrotowi lewicy do władzy.
3524	27	Dom Bolsonaro
3524	29	Gdy w 2019 roku władzę przejął Bolsonaro, wielu przerażonych nim Brazylijczyków (wśród nich moi znajomi) liczyło na to, że uda się w niego uderzyć tą samą metodą impeachmentu, którą prawica odsunęła od władzy Rousseff. Bolsonaro ma wyjątkowo lekceważący stosunek do demokratycznych standardów i procedur, gloryfikuje okres wojskowej dyktatury 1964-1983, przeciwko niemu i jego najbliższym toczyły się śledztwa wprost kryminalne. Można było wierzyć, że będą i powody, i podstawy proceduralne. Jednak nic takiego się nie wydarzyło. Oligarchiczna polityka takich instrumentów używa tylko przeciwko lewicy, nie przeciwko reprezentantom (lub figurantom) własnych interesów.
3524	31	Wydarzyło się natomiast coś innego. Jeśli wierzyć argentyńskiemu radiu, już dwa lata temu Bolsonaro został po cichu odsunięty od faktycznej władzy przez wysokich rangą wojskowych, którzy od dawna stanowili trzon Domu Bolsonaro. Rząd w Buenos Aires miał podobno otrzymywać z Brasilii komunikaty, że naprawdę rządzi z tylnego fotela generał Walter Braga Netto, oficjalnie wówczas szef sztabu Bolsonaro, dziś minister obrony.
3524	33	Niektórzy mówią, że Lula jest jedynym, który może pokonać Dom Bolsonaro. Czy biorą pod uwagę, że być może oligarchowie wcale nie chcą Bolsonaro u władzy utrzymać? Nie odsunęli go od władzy, pomimo iż odkąd w Brazylię uderzyła pandemia COVID-19, w krytyce prezydenta zjednoczyły się wszystkie oligarchiczne media (innych w Brazylii nie ma, albo są bez znaczenia) – Emir Sader, sądząc po precedensach historycznych, wróżył z tego nadchodzący zamach stanu. W XXI wieku wszystko jednak dzieje się w podobnych, co niegdyś, strukturach, jednak w rozgrywanych scenariuszach następują niespodziewane przesunięcia elementów. Przesunięcia te mają na celu maskowanie natury rzeczy przed manipulowaną na nowe sposoby publicznością. Zamiast go usuwać, zostawili go jako clowna na pierwszej linii: jego wybryki przyciągają całą uwagę i ewentualny gniew (np. na porażkę państwa wobec pandemii), a im pozwalają wciąż spokojnie kraść za zamkniętymi drzwiami. Last but not least, nie usunęli go, bo był pieszczochem Domu Trumpa (reprezentuje ten sam model prawicowego ekscentryzmu). Brazylijska oligarchia działa w sojuszu z Imperium Amerykańskim, nigdy wbrew jego woli. Jej motto to: „co jest dobre dla Stanów Zjednoczonych, jest dobre dla Brazylii” (bo jest dobre dla oligarchów). Ale dzisiaj Trumpa nie ma już w Białym Domu. Do władzy powrócił Dom Obamy, choć w innej osobie Joe Bidena (bo w największej republice na północ od Karaibów limit dwóch kadencji liczy się do całego życia).
3524	35	W 2020 roku pisałem na łamach Strajk.eu, że dla oligarchów Bolsonaro nigdy nie był wyborem z przekonania, a jedynie z „braku laku” (nieobliczalny i całkiem prawdopodobnie obłąkany, stanowi ogromne ryzyko nawet dla „swoich”). Żeby go usunąć, musieliby najpierw mieć kim go zastąpić. Ponieważ w bieżącym akcie historycznej tragedii Brazylii oligarchowie starają się rozgrywać swoje interesy z zachowaniem formalnego teatrum liberalnej demokracji, musieliby mieć do dyspozycji kogoś wystarczająco popularnego – lub go sobie wyhodować. Spekulowałem wtedy, że Sérgio Moro mógłby być potencjalnie takim człowiekiem. Cyniczny sędzia z Kurytyby był głową operacji Lava Jato, która wykończyła Dom Luli, to również on wsadził samego Lulę do więzienia, gdy groziło, że wygra z Bolsonaro. Potem stał się gwiazdą administracji Bolsonaro jako jego minister sprawiedliwości, a jeszcze trochę później się pokłócili i rozeszli politycznie. Dziś Moro jest wymieniany w sondażach i ma już poparcie wahające się między 6 i 8%, ostatni raz jak sprawdzałem. Oznacza to, że operacja lansowania go na potencjalnego kolejnego prezydenta oligarchów już wystartowała. Jemu samemu, z jego chorobliwą ambicją, niezwykle dobrze by zrobiło na ego, gdyby mu się w życiu udało wykiwać i Lulę, i Bolsonaro. Sprawa jest śmiertelnie poważna.
3524	37	Lawfare i inne nieszczęścia
3524	39	Przejmując władzę w 2003 roku Lula doskonale zdawał sobie sprawę, że Stany Zjednoczone stanowią kolosalne zagrożenie dla lewicowego projektu w Brazylii. Był to główny powód nacisku położonego przez Dom Luli na zbrojenia i rozwój armii, było to wyjaśnienie jej przegrupowań w regionie Amazonii (Brazylia jest tam otwarta na atak amerykański z terytorium ich klienckiej Kolumbii), itd. Dom Luli popełnił jednak błąd postrzegając amerykańskie zagrożenie w zbyt zewnętrznych, stricte przestrzennych kategoriach, jego obecność wewnątrz brazylijskiego życia społecznego dostrzegając jedynie w problematyce finansów i własności kapitału. Dom Luli nie doceniał stopnia amerykańskiej infiltracji różnych poziomów brazylijskiego życia społecznego i politycznego; nie rozumiał, że za uśmiechami Obamy gratulującego Luli, że jest najpopularniejszym politykiem na świecie, kryje się kontynuacja linii przejętej po Domu Bushów.
3524	41	Brian Mier i Daniel Hunt są autorami książki Year of Lead: Washington, Wall Street and the New Imperialism in Brazil (“Rok ołowiu: Waszyngton, Wall Street i nowy imperializm w Brazylii”) oraz założycielami serwisu Brasil Wire; Mier jest także korespondentem TeleSur w Brazylii. Autorzy przekonują, że Lava Jato to nie była motywowana z początku najlepszymi chęciami operacja szczerze antykorupcyjna, która się wykoleiła i została przechwycona przez prawicę jako instrument walki politycznej przeciwko Domowi Luli. Od początku z takimi intencjami została zaprojektowana, i to tak dalece od początku, że nawet antykorupcyjne zmiany w prawie, które ją umożliwiły, były Brazylijczykom suflowane przez amerykański Departament Sprawiedliwości. Z którym sam Moro przechodził we wczesnym okresie tajemnicze szkolenia. Moro pojawia się potem na wszystkich etapach zmasowanego ataku na Dom Luli prowadzonego metodami wrogich kampanii mediów i lawfare. Lawfare to „wojna przy użyciu prawa”. Reakcyjna z natury praktyka polegająca na tym, że pozornie neutralne, „techniczne” instrumenty prawne są stosowane jako instrumenty walki z (w praktyce zawsze lewicowym) przeciwnikiem politycznym. Moro zainicjował Lava Jato, doprowadził je do końca, stał za przeciekaniem do mediów materiałów ze śledztwa, w tym zmanipulowanych, poprzycinanych fragmentów nagrań z podsłuchiwanych rozmów Luli z Rousseff, w kluczowych momentach kampanii politycznych (wyborczych i impeachmeantu). Ostatnio dowiedzieliśmy się, że był też za wyciekiem niezweryfikowanych zeznań obciążających Rousseff prawicowemu magazynowi „Veja”, gdy presidenta starała się o reelekcję w 2014. Kiedy w nagrodę za to wszystko, Bolsonaro nagrodził go stanowiskiem ministra sprawiedliwości, najwyraźniej nie wyczerpało to jego ambicji. Jego skłócenie się z Bolsonaro i odejście z jego administracji można tłumaczyć tym, że nie chciał utonąć razem z „Trumpem tropików”, gdy ten ostatecznie się skompromituje. Zaszkodziłoby to bowiem szansom Moro na naprawdę najwyższe stanowiska w państwie.
3524	43	Sprawa jest śmiertelnie poważna, bo Dom Obamy, ten sam, który obalił Dilmę, jest znów u władzy w Imperium na północy. Dom Obamy, który w pełzający, zamaskowany zamach stanu przeciwko Domu Luli włożył tyle wysiłku, tyle lat pracy, na tylu frontach. Bo lawfare i Lava Jato należy postrzegać w połączeniu z innymi elementami układanki. Niektóre z nich: Temer był wieloletnim informatorem amerykańskiej ambasady; amerykańska ambasador trafiła do Brasilii z Asunción, zaraz po tym, jak podobny parlamentarny zamach stanu udał się w mniejszym Paragwaju; w kampaniach wymierzonych w Dom Luli aktywnie brali udział amerykańscy giganci internetowi; Bolsonaro, zaraz po przejęciu władzy, udał się złożyć wasalną wizytę w siedzibie CIA w Waszyngtonie.
3524	45	Co dalej?
3524	47	Sprawa jest śmiertelnie poważna, bo zarówno oligarchowie na miejscu, jak i Dom Obamy na północy, po tylu latach wysiłków, mogą być naprawdę zdeterminowani, żeby tę zawalidrogę swoim interesom usunąć wreszcie raz na zawsze. Hiszpański dziennik „El País” cytował w lutym byłego sędziego sądu najwyższego Brazylii, Joaquima Barbosę, który ostrzega, że życie Luli jest w niebezpieczeństwie. Barbosa mówi to, nie będąc nawet sojusznikiem Luli – sam pozamykał w więzieniu kilku polityków PT. W razie śmierci Luli, do drugiej tury weszliby Bolsonaro i Moro, a wtedy można by zastąpić ekscentrycznego wariata facetem, który pozostaje reprezentantem interesów oligarchii i Imperium, ale jest nie tylko obliczalny, ale wręcz zasłużony jako ten, który potrafi „dostarczyć rezultaty”.
3524	49	Tym razem Lula na pewno zdaje sobie sprawę z powagi sytuacji. Jak zamierza przeskoczyć takie przeszkody? Kiedy dochodził do władzy na początku stulecia, zawarł rodzaj paktu z oligarchami agrobiznesu, przemysłu, finansów i mediów. Obiecał im, że postęp społeczny sfinansuje, nie uderzając w ich interesy: z wzrostu gospodarczego i przychodów z boomu surowcowego; że powiększający się dzięki temu rynek wewnętrzny jeszcze im się opłaci; że neoliberalne fundamentals nie utracą swojego sakralnego miejsca w ogólnym porządku ekonomicznym, dostaną jedynie ludzką twarz. Oni jednak nawet w takich warunkach knuli po cichu długofalowe spiski z Amerykanami, byle tylko prezydent-robotnik i jego lewicowy rząd okazał się jednorazowym wybrykiem historii. Kiedy boom surowcowy się skończył i Brazylię zaczęły (z kilkuletnim opóźnieniem) dosięgać konsekwencje światowego załamania gospodarczego, przeszli do zdecydowanej ofensywy, złożonej z lawfare i skoordynowanego ataku mediów, na czele z Globo (jeden z dwóch największych konglomeratów medialnych w Ameryce Łacińskiej).
3524	51	Co Lula i jego Dom zamierzają teraz zrobić z tą wiedzą? Działać po staremu, jakby tego nie wiedzieli? A może zdecydują się rzucić bezpośrednie wyzwanie oligarchom i strukturze własności, dzięki której mają oni prawie cały kraj na własność, kosztem ogółu społeczeństwa? Czy może zaproponują oligarchom nowy pakt? Jeżeli rzucą wyzwanie otwarcie już w kampanii wyborczej, oligarchowie mogą postawić kropkę nad i, domykając wreszcie ten ponad miarę w czasie rozciągnięty zamach stanu, by po trupie Luli, razem z Amerykanami, wprowadzić do Planalto sędziego Moro, w nagrodę za jego lojalność, obrotność i wszystko, co zrobił, by wykończyć Dom Luli. Jeżeli zaproponuje im nowy pakt, to oni przystaną na niego tylko, jeżeli będą mieli poczucie, że tym razem trzymają go w szachu i pod całkowitą kontrolą, zneutralizowanego.
3524	53	Dopiski po czasie (październik 2022): Sędzia Moro wycofał się z kampanii, co nie znaczy, że nie będzie próbował w przyszłości – i że nie będzie miał wtedy poparcia brazylijskiej oligarchii i Amerykanów. Jeżeli wycofał się tym razem, musiało nie być wokół niego wystarczającej wiary w to, że wygra. Ale może to też potwierdzać to, czym swój marcowy tekst zakończyłem: Dom Luli zawarł po cichu nowy pakt z oligarchami, wystarczająco przekonujący dla samych oligarchów, by uwierzyli, że będą mieć wszystko pod kontrolą, że nic im nie grozi, no i rząd będzie bardziej przewidywalny niż administracja Bolsonaro. Sygnałem, że PT zawarła taki pakt, jest startujący w duecie z Lulą kandydat na wiceprezydenta, Geraldo Alckmin, neoliberalny „skrajny centrysta”, nawet jeśli partia, z ramienia której był gubernatorem São Paulo, nosi nazwę Brazylijska Partia Socjalistyczna. W Brazylii nazwy partii politycznych są zupełnie odklejone od ich programów czy ideologii. Jeżeli oligarchowie zaakceptują zwycięstwo teamu Lula-Alckmin i nie sięgną po wojsko (jak już tyle razy w historii postąpili, gdy z wolą ludu było im nie po drodze), to dlatego, że wierzą, że druga połowa tego duetu jest gwarancją ich interesów w nowej administracji. Jeżeli Dom Luli nie ma na to planu niezależnego od tej strony paktu antybolsonarowskiego, którą w administracji reprezentować ma Alckmin (a najlepiej utrzymywanego w tajemnicy przed tą stroną); jeżeli Dom Luli zamierza rządzić według zasad świętego kompromisu z oligarchami, które obowiązywały w pierwszych dwóch kadencjach jego władzy – to tym razem, w warunkach globalnego kryzysu gospodarczego (a nie, jak wcześniej, boomu surowcowego), jego pole manewru będzie tak niewielkie, że będzie mógł zmienić tylko tyle, ile trzeba, żeby wszystko pozostało po staremu.
3525	1	Włodzimierz Czarzasty: 100 procent głosujących na nas mówi, że głosuje na lewicę za program. Tego nie ma żadna inna partia
3525	3	Mamy dwie koncepcje opowieści o Polsce. Jedna to konserwatywne państwo dobrobytu i to jest opowieść PiS-u. Druga to nowoczesne państwo dobrobytu i to opowieść lewicy. W jednym i drugim państwie dają chleb. Ale tylko w jednym dają wolność - mówi Włodzimierz Czarzasty, szef SLD.
3525	5	Coś się jeszcze w tej kampanii wydarzy?
3525	7	Nie spodziewam się jakichś niesłychanych wydarzeń. Nie liczcie Państwo na to, że 14 października Polska zmieni się w sposób zasadniczy.
3525	9	Nie zmieni się?
3525	11	Zwykle przed wyborami politycy opowiadają rzeczy niestworzone. Lewica tego nie robi, bo stara się być racjonalna. Nie rozdaje pieniędzy, nie obiecuje, że na pojutrze będzie gotowych milion mieszkań. Nie będzie ani miliona, ani dwóch milionów mieszkań pojutrze, ani nawet sto tysięcy. W ciągu jednego dnia i jednej nocy nie da się tego zrobić.
3525	13	Może za to da się zrobić, aby Polska była państwem dobrobytu. Tak w ostatni wtorek obiecywał prezes PiS Jarosław Kaczyński w Sosnowcu. Tym samym, z którego startuje pan do Sejmu.
3525	15	Proszę pani, w tej chwili mamy dwie czytelne i precyzyjne koncepcje opowieści o Polsce. Jedną można podsumować słowami: konserwatywne państwo dobrobytu i to jest opowieść PiS-u. Druga opowieść to nowoczesne państwo dobrobytu i to jest opowieść lewicy. W jednym i drugim państwie dają chleb. Ale tylko w jednym dają wolność.
3525	17	Jeśli państwo stać na to, żeby pomagać obywatelom, to powinno to robić. Tylko, że może to robić mądrzej
3525	19	W jednym dają 500+. W drugim też?
3525	21	To oczywiste. Wie pani, jakie ma do tego lewica podejście. Postulaty socjalne są znane i lewica będzie jedyną gwarancją w każdym rządzie, jeśli chodzi o sprawy socjalne. Ale pozwoli pani, że dokończę myśl o tych dwóch koncepcjach, dwóch państwach. One są jasne, ponieważ nie można być trochę za wolnością. Nie można być trochę za prawami kobiet. Nie można być trochę za prawami związków partnerskich. Nie można być trochę za państwem świeckim. Wszystkie te „trochę” w Polsce już się kończy. Albo ktoś ma precyzyjne poglądy, albo obija się, niczym na statku, od jednej do drugiej burty. To Polki i Polacy widzą. Wracając do 500+, o którym pani wspomniała - uważamy, że jeśli państwo stać na to, żeby pomagać obywatelkom i obywatelom, to powinno to robić. Tylko, że może to robić mądrzej.
3525	23	Jak?
3525	25	Na przykład - państwo daje 13 emeryturę. Przez przypadek zdarza się, że jest ona dawana na dwa tygodnie przed wyborami. Oczywiście mówię o tym cynicznie i złośliwie.
3525	27	Oczywiście.
3525	29	Jeśli państwo daje „trzynastkę”, to dobrze, że to robi. Nikt tego nie zabierze. Ale systemowo nie rozwiązuje to żadnego problemu. O wiele lepiej by było ustalić najniższą emeryturę na poziomie 1600 złotych i jej nie opodatkować. Załatwiłoby to dwa problemy. Po pierwsze, nie byłoby emerytur mniejszych niż 1600 złotych. Po drugie, zrównałoby to emerytury najniższe kobiet i mężczyzn, bo, przypomnę, kobiety mają emerytury systemowo, o 30 procent niższe niż mężczyźni.
3525	31	Skandal.
3525	33	Tak jest. My proponujemy rozwiązania systemowe, a nie tylko rozdawnictwo pieniędzy. Uważamy, że rozwiązania systemowe są o wiele rozsądniejsze. Ponadto uważamy również za skandal to, że jak się daje 13 emeryturę, to się mówi: „To jest jarkowe”. „Jarkowe” byłoby, gdyby pan Jarek poszedł do pracy, zarobił 10 miliardów złotych, a następnie rozdał je emerytom. W innym przypadku to są pieniądze państwa, na które ja i pani, i wszyscy pracujemy.
3525	35	„Damy wam to, co daje wam PiS i oddamy wam to, co PiS wam zabrał - to hasło wyborcze Pana autorstwa. Może je pan wyjaśnić?
3525	37	To już wypowiedź klasyczna, bo na jej bazie swoją narrację próbuje budować na przykład pan Schetyna, mówiąc, że co raz dane, to na zawsze dane. Ale proszę bardzo. Słowa: „Damy wam to, co daje wam PiS”, dotyczą sfery socjalnej, a „Oddamy wam to, co PiS wam zabrał”, dotyczą sfery wolnościowej. Mówię tu na przykład o prawach nabytych dla służb mundurowych. Uważamy, że prawa nabyte nie powinny być zabierane, bez względu na to, kogo dotyczą. Jeżeli państwo daje komuś jakieś prawa, to nie może mu ich zabierać ze względu na to, że się zmienił rząd w tym państwie, albo rządzi inna partia. Dziś dotyczy to służb mundurowych. Jutro będzie dotyczyło żołnierzy, notabene w zamrażarce leży taka ustawa. Pojutrze będzie to dotyczyło prokuratorów, sędziów, w końcu nauczycieli, a na sto procent dziennikarzy. A przecież to są prawa nabyte, to poważna sprawa; takie działania to osłabianie państwa.
3525	39	Wrócę jeszcze do kampanii wyborczej - może zauważył pan w niej jakieś punkty zwrotne?
3525	41	Kampania może była i jest bez fajerwerków, ale proszę zauważyć, ważne jest, co po tej kampanii się zdarzy. Niewątpliwie wydarzeniem, dużym wydarzeniem, jest wspólne występowanie bloku lewicowego. To jest systemowo ważna sprawa. Dogadały się trzy pokolenia, Polki i Polacy zobaczyli to i sądząc po notowaniach - a mówię o tym bez arogancji - docenili. Dla nas jest to bardzo ważny kierunkowskaz na przyszłość. W tej chwili w Polsce jest jedna lista lewicowa, czego przez wiele lat…
3525	43	… się nie dało zrobić.
3525	45	No, nie dało się. W związku z tym pokazaliśmy z Adrianem i z Robertem, że bez względu na to, co o sobie mówiliśmy w przeszłości, bez względu na to, jak między nami zgrzytało, mogliśmy to wszystko odłożyć i w imię większej sprawy się dogadać. To na pewno jest wydarzenie tej kampanii.
3525	47	Kiedy w lipcu ogłaszaliście panowie koalicję, mówił pan, że to jest dopiero wstępna gra miłosna. Jak te relacje wyglądają dzisiaj? To jest już zwarty blok, który po wyborach też się nie rozpadnie?
3525	49	To jest blok zwarty; zresztą, proszę zauważyć, jest to też blok lubiący się. Było to widać przy okazji debaty w TVN-ie, w której oglądaliśmy wystąpienie Adriana Zandberga. Ale obok niego stał Robert, stał Włodek, stała cała ekipa. Pomijając, że z Koalicji Obywatelskiej liderzy nie występowali, to nie widziałem też pana Schetyny i pani Małgorzaty Kidawy-Błońskiej, którzy trzymaliby kciuki za swoją przedstawicielkę i życzyli jej bardzo dobrze.
3525	51	Jak pan widzi wystąpienia Adriana Zandberga?
3525	53	Dobrze. Ale porównywanie tej debaty do tego, co było cztery lata temu nie ma sensu. Adrian cztery lata temu był nowinką, nowalijką. Teraz jest ukształtowanym politykiem o klarownych poglądach, proponujący jasne rozwiązania; takim który wie, dokąd idzie i wie, czego chce. Notabene, chyba każdy z nas te cechy posiada. Wie pani, nasz program jest bardzo przejrzysty. Sto procent ludzi głosujących na nas - i to są obiektywne, a nie nasze badania - mówi, że głosuje na lewicę za program. „Jestem lojalny i zdecydowany wobec programu, więc pójdę i zagłosuję na lewicę”. Mamy 100 procent mobilizacji swojego elektoratu. Tego nie ma żadna inna partia.
3525	55	Dlaczego ludzie chcą głosować na lewicę? Co ich pociąga, za czym idą? Za świeckim państwem?
3525	57	Za tymi rozwiązaniami, które proponujemy. Na pewno za świeckim państwem. Na pewno za sprawami socjalnymi. Na pewno za określoną polityką historyczną. Za całą sferą współpracy i otwartości w ramach Unii Europejskiej. Na pewno za gwarancjami dla wszystkich grup społecznych bez względu na to, kto skąd przychodzi, kto jaki ma status materialny, kto jaki ma status rodzinny, jakie ma wykształcenie. Na pewno ludzie widzą to, co proponujemy im w związku z konstytucją. Mówimy: państwo powinno świadczyć na rzecz obywatelek i obywateli; to są świadczenia w zakresie służby zdrowia, edukacji, kultury. Państwo może zakładać przedsiębiorstwa państwowe po to, żeby rozwiązywać problemy mieszkańców Polski, typu przedsiębiorstwo państwowe, które buduje mieszkania. Jesteśmy do tego przekonani. Jak nasi adwersarze mówią, że te problemy rynek rozwiąże, to my mówimy: „Nie gadajcie bzdur, bo w Polsce, 30 lat po transformacji, brakuje 2 milionów mieszkań”. Jakby rynek miał to rozwiązać, to rozwiązałby to już dawno. Myślę też, że lewica jest w tej chwili dobrze oceniana, bo ludzie widzą, że my walczymy, że chcemy walczyć, że jesteśmy zdeterminowani. Ludzie uważają też, że inne komitety już się poddały.
3525	59	Ma pan na myśli Koalicję Obywatelską.
3525	61	Nie widać w niej siły. Siła jest wtedy, kiedy pada deszcz, kiedy przemiękły ci buty, kiedy masz mokre skarpetki i czekasz na Adriana razem z Robertem i trzymasz za niego kciuki. To jest siła. To jest mała determinacja. Siła to też fakt, że jeździmy autokarem od miejscowości do miejscowości i wychodzimy do ludzi. To jest to, że o 3-4 rano wyjeżdżamy, a wracamy o 2 w nocy. Myślę, że to ludzie widzą.
3525	63	Decyzja pana Grzegorza Schetyny odnośnie do tego, że to pani Małgorzata Kidawa-Błońska będzie kandydatką KO na premiera to nie była siła?
3525	65	Proszę pani! Decyzja z panią Kidawą-Błońską polegała na próbie schowania pana Grzegorza Schetyny. I tyle. Temu to służyło.
3525	67	Próba schowania z jakiego powodu?
3525	69	Notowania leciały na łeb na szyję. Wtedy się schował. Nawiasem mówiąc, schował się na chwileczkę, bo co otworzę telewizor, to Grzegorz Schetyna co i raz coś ogłasza. A przecież to on decyduje, kto chodzi do mediów, kto nie chodzi i jak to ma wyglądać. Swoją drogą, czy pani nie uważa, że jest to troszkę niezdystansowane i trochę aroganckie, jeżeli się ma w notowaniach 23 procent i się wskazuje skład rządu i premiera? No, bo, żeby wskazać premiera, to generalnie trzeba mieć gwarancje na to, że się będzie miało 50 procent plus jeden poparcia. Wydaje mi się, że szanując Platformę Obywatelską, nie idzie to w tym kierunku. A w związku z tym, czy pani nie uważa, że pan Schetyna powinien na przykład zadzwonić do Władka Kosiniaka-Kamysza, albo na przykład do pana Zandberga, Biedronia, czy Czarzastego i powiedzieć: „Słuchajcie, jeżeli wejdziemy do Sejmu i będziemy mieli wszyscy razem, jako strona demokratyczna, 50 procent plus jeden, to ja mam taki pomysł - pani Kidawa-Błońska na premiera”. Przecież i tak on będzie musiał to konsultować.
3525	71	Przecież zaapelował, aby pozostałe koalicje, broń Boże, nie poszły po wyborach z PiS-em, aby się z PiS-em nie dogadywały.
3525	73	Ale proszę pani! To było tak głupie! To po prostu było głupie i niegrzeczne.
3525	75	Może chodzi o to, że tonący brzytwy się chwyta?
3525	77	To oznacza, że Grzesiek Schetyna nie ma jasnego pomysłu na kampanię. Proszę pani, na listach wyborczych ma Pawła Kowala, Kazimierza Ujazdowskiego oraz Pawła Poncyljusza. W rządzie Platformy Obywatelskiej był pan Jarosław Gowin i był pan Michał Kamiński. Zatem mówię ci, Grzesiu: przypilnuj tych ludzi! Przypilnuj panów Poncyljusza, Kowala czy Ujazdowskiego, żeby po wyborach nie poszli do PiS-u. Na listach lewicy nie ma ludzi, którzy byli w PiS-ie. Jak więc inaczej mogę to traktować? Jak mam poważnie potraktować ten apel? To jest szukanie tematu zastępczego, bo pan prezydent Lech Wałęsa był na konwencji PO na zaproszenie pana Schetyny i powiedział to, co powiedział.
3525	79	Niepochlebnie wyraził się o zmarłym Kornelu Morawieckim.
3525	81	Wałęsa był na tej konwencji dlatego, że na lewicy był prezydent Kwaśniewski. To chciano przykryć - wizytę pana Kwaśniewskiego na lewicy. I powiem pani dowcipnie - no i przykryli. Panem Wałęsą (śmiech). Do tego jest sprawa pana Neumanna, niezrozumiała dla przeciętnego odbiorcy. No, bo przez trzy dni się go broni i mówi, że nic się nie stało, że nagrana rozmowa odbyła się dwa lata temu. A nagle mówi się, że jednak był winny, odwołuje się go z szefa klubu. Nawiasem mówiąc, ludzie czują, że to jest zupełnie fałszywe, dlatego, że ten klub będzie jeszcze funkcjonował tylko 3 dni.
3525	83	Żadna to kara dla pana Sławomira Neumanna.
3525	85	Jaka to więc kara? Kilka dni temu była konferencja prasowa, na której apelowano, żeby ludzie lewicy głosowali na tych, którzy z SLD pouciekali, na ludzi związanych z lewicą, którzy są w Koalicji Obywatelskiej. Nawiasem mówiąc, lepiej, że kałuże wyschły przed wyborami, niż miałyby wysychać w Sejmie. Ale proszę pani! Jakby to była Koalicja Europejska wszystkich sił demokratycznych, to by to było uzasadnione. W tej chwili już są bloki. Lewica jest tu, gdzie jest, PSL jest tu, gdzie jest, podobnie jest z Platformą. Przypominam, co Platforma zrobiła ze sprawą związków partnerskich oraz ze sprawą aborcji, jak była w Sejmie. To są po prostu rzeczy, moim zdaniem, nieczytelne dla obywatelki i obywatela. Ale mam dobrą informację - jest alternatywa.
3525	87	Tak pan przedstawia -na jednym biegunie jest PiS, na drugim lewica, a pośrodku jakoby niczego nie było. A przecież jest. KO, PSL, też w koalicji zresztą.
3525	89	Dobrze zatem. PSL jest partią chłopską. Ostatnia partia, która może powiedzieć, że jest, w jakimś rozumieniu, partią klasową. Nie mówiąc już o tym, że jej tradycja sięga XIX wieku. Ale proszę pani - jeżeli kobietom daje się wolność, w związku z tym powinny być wolne we wszystkich zakresach: myślenia, wypowiadania się, również w zakresie własnego ciała. Poza Polską jest chyba tylko jeden kraj w Unii Europejskiej, który nie zezwala na dokonywanie aborcji do 12. tygodnia ciąży. Jak można więc mówić: „Jesteśmy za wolnością dla kobiet, ale w sprawie praw aborcyjnych to kobieta nie ma prawa”? Jak można o związkach partnerskich mówić, że raczej się jest na tak? W tej chwili 30 procent dzieci w Polsce rodzi się w związkach partnerskich. Przecież to trzeba uregulować prawnie, czy się chce, czy się nie chce. Dlaczego uciekać od tego tematu, dlaczego nie stawiać spraw jasno?
3525	91	To jedna strona medalu. Z drugiej strony panuje światowy trend narodowościowy, który wiąże się z trendem katolickim. Nie wydaje się panu, że świeckie państwo to zbyt wczesny postulat dla polskich wyborców?
3525	93	Niech mi pani powie o trendzie dotyczącym odejścia od państwa świeckiego we Francji. Albo w Hiszpanii. W Portugalii. Porozmawiajmy o Irlandii…
3525	95	W tamtych krajach sekularyzacja następowała od wielu lat. U nas też pewnie jest nieuchronna, ale nie dzieje się tak szybko.
3525	97	Polska i żaden inny kraj nie ucieknie od progresu. Od medycyny, od rozwoju nauki. Nikomu się to nie uda. Kiedyś, od XIII wieku, przez stulecia panował zakaz sekcji zwłok. A Leonardo da Vinci z Michałem Aniołem w tajemnicy, chcieli się dowiedzieć, co mamy w środku. Gwarantuję pani, że nie minie rok bądź dwa i Kościół przyjmie w swojej doktrynie jako zgodne z nauką Kościoła, in vitro. In vitro to dawanie życia i szczęścia ludziom, a nie ich zabieranie. Ponadto proszę pamiętać, że to, co polski kler usiłuje robić z polskim Kościołem, to nie jest trend, który pokazuje papież Franciszek. W Polsce problem polega na tym, że państwo zatraca swój świecki charakter, a PiS idzie ręka w rękę z Kościołem, którego interesy realizuje również w sferze finansowej i robi to w sposób nietransparentny. Lewica nie jest przeciwko wierze. Nie jesteśmy przeciwko ludziom wierzącym. Ale jesteśmy za tym, żeby finansowanie kleru było transparentne, żeby kler płacił podatki tak jak inni obywatele. Żeby płacił cła, tak jak inni obywatele. Żeby płacił podatki od ziemi, a ma 160 tysięcy hektarów i jest drugim posiadaczem ziemskim po państwie. Żeby zarabiał na swoje ZUS-y; żeby wprowadzić kasy fiskalne, np. w przypadku pogrzebów.
3525	99	Widzi pan przyszłość lewicy w Polsce? Jaką przyszłość?
3525	101	O przyszłości będziemy rozmawiać dzień po wyborach. Każda z trzech partii musi przemyśleć swoją strategię. Osobiście jestem za konsolidacją i współpracą. Takie jest moje zdanie, ale jako szef SLD muszę je konsultować z władzami statutowymi Sojuszu Lewicy Demokratycznej oraz wszystkimi członkiniami i członkami. To jest następny etap.
3525	103	Polacy odczuwają głód lewicy?
3525	105	To widać na ulicach. Widać, jak z nami rozmawiają, gdy rozdajemy ulotki. Jak zbieraliśmy podpisy - przecież zebraliśmy ponad 400 tysięcy podpisów zebrali w dwa i pół tygodnia, bez żadnego problemu. To widać po tym, jak ludzie na nas reagują, na to, co mówimy. Widać po Twitterze, Facebooku. Ludzie widzą, że parlament bez lewicy nie jest normalny. Potrzebują stabilizacji i normalności. A my nie pójdziemy na żadne radykalizmy. Nie będziemy opowiadali o podziałach, drugich sortach, wrednych mordach. Nie używamy takiego języka. Myślę więc, że jest zapotrzebowanie na lewicę.
3526	1	Czym jest ideologia dżucze?
3526	3	Korea Północna postrzegana jest w naszym kraju jako państwo na wskroś komunistyczne, zarówno pod względem systemu gospodarczego, jak również w aspekcie ideologicznym. Owe mylne założenie wynika z faktu, iż z natury ludzkiej wypływa chęć upraszczania własnego światopoglądu na zasadzie przyrównywania do tego, co jest nam bliskie, czego doświadczyliśmy, lub czego nas nauczono. Dodatkowym problemem jest fakt, iż postrzegamy np. Azjatów jako „troszkę innych Europejczyków”, tj. mierzymy ich wartości, obyczajowość, poczucie estetyki czy zachowania naszą własną miarą. Powodowane jest to najprawdopodobniej tym, że nasz system oświaty jest zdecydowanie europocentryczny i taki też punkt widzenia prezentuje się nam od najmłodszych lat. Tymczasem istnieją światy poza naszym i są one głęboko od niego odmienne. Nie są gorsze ani lepsze, ale rządzą się własnymi unikalnymi zasadami.
3526	5	KOREAŃSKI RASIZM
3526	7	Otóż w przypadku współczesnej Korei Północnej mamy do czynienia z panującą tam ideologią zwaną Dżurze, w dosłownym znaczeniu „samodzielność”. Na samym początku należy podkreślić, iż jest to typ ideologii etnocentrycznej, totalitarnej, szowinistycznej i wykorzystującej naturalną tendencję Koreańczyków ogółem do unikania „mieszania się” z innymi grupami etnicznymi. Koreańczycy bowiem, nawet zamieszkując np. teren Federacji Rosyjskiej, niezwykle rzadko wchodzą w mieszane związki małżeńskie czy pozamałżeńskie, zaś metysi, tj. potomkowie rasy białej i żółtej, postrzegani są jako osoby co najmniej podejrzane. W przypadku Korei Północnej „czystość rasowa” jest przestrzegana szczególnie pieczołowicie bowiem dotyczy nawet zakazu wchodzenia w interakcje miłosne z Koreańczykami z południa (abstrahując od możliwości w ogóle wchodzenia w takie związki ze względu na głęboki stopień zamknięcia tego państwa na kontakty zewnętrzne). Doprowadziło to wręcz do powstania różnic antropologicznych oraz językowych między Koreańczykami południowymi i północnymi.
3526	9	Należy zatem zacząć od tego, iż dla Koreańczyka z północy jego naród czy wręcz rasa (w znaczeniu rasy koreańskiej z ich punktu widzenia) jest najczystsza również pod względem wszelkich cnót, charakterystyki narodowej, habitusu etc. Rasa koreańska musi zatem dbać o to, aby nie „psuć” swych znakomitych genów jakimikolwiek zewnętrznymi czynnikami, bowiem grozi to utratą tożsamości narodowej, doskonałości, a także odbierze im możliwość bycia swego rodzaju „narodem wybranym”.
3526	11	Nie bez kozery przytaczam w tym miejscu owe określenie, gdyż charakterystycznym jest ono dla wszelkich szowinizmów i etnocentryzmów, czyli mniemania, iż członkowie danej grupy narodowej są predestynowani do czegoś wznioślejszego niż pozostałe. Podkreślana jest w Korei Północnej (ale również np. w Japonii) bezwzględna endemiczność mieszkańców Korei, a w tym celu polityka historyczna państwa dobiera fakty historyczne z klucza, który sprzyja takiemu stanowisku (w „wolnej” Japonii jest dokładnie tak samo, nie istnieje tam praktycznie wolność badań naukowych w dyscyplinie historii, a wszelkie stanowiska naukowe polemizujące z niekiedy oczywistymi fałszerstwami historycznymi są surowo karane).
3526	13	CECHY ŻEŃSKIE PRZYWÓDCÓW
3526	15	Naród koreański rządzony jest przez ród Kimów, którym w mediach zachodnich w sposób ironiczny, prześmiewczy i pozbawiony głębszego zrozumienia przypisuje się cechy boskie. Z punktu widzenia natomiast polityki północnokoreańskich elit władzy sami Kimowie nie są swemu narodowi przedstawiani jako bogowie, którzy nie mają choćby potrzeb fizjologicznych czy posiadają nadprzyrodzone zdolności. Tego typu przedstawianie przywódcy (aktualnie Kim Dzong Una) koreańskiego jest szkodliwe dla samych zainteresowanych tematem, bowiem przeszkadza w zrozumieniu ideologii dżucze. Otóż przywódca koreański posiada cechy zarówno męskie jak i żeńskie, lecz z przewagą tych żeńskich, co ma swe odzwierciedlenie w warstwie wizualnej (łagodne, okrągłe rysy twarzy). Nie bez znaczenia jest fakt, iż w Korei Północnej postać matki posiada wysoki status, co odzwierciedlają nawet definicje słownikowe dostępne w tamtym kraju. Definicja kobiety jest bowiem niezwykle rozbudowana, zaś pojęcie mężczyzny ogranicza się niemal do zdania, iż jest on po prostu synem jakiejś matki. Należy zatem właśnie przez pryzmat tej wiedzy oglądać wyśmiewane na tzw. Zachodzie wizerunki otyłych Kimów. Ponadto nadwaga, łagodność rysów twarzy i pulchność jest tam uznawana za atrakcyjną wizualnie, podobnie jak w Europie szczupła sylwetka. Na temat biologii atrakcyjności człowieka napisano wiele interesujących naukowych książek, do których w tym miejscu odsyłam, gdzie uzasadnione są różnice w postrzeganiu piękna w różnych częściach świata. Wrócić jednakże należy do dalszego rozważania cech ideologii państwowej Korei Północnej, gdyż okazuje się ona niezwykle intrygująca przy bliższym jej zrozumieniu.
3526	17	Przywódca jest przedstawiany zazwyczaj jako postać łagodna, uśmiechnięta, pobłażliwa dla swych rodaków, niemęsko a nawet zniewieściale. Jeśli zestawimy ten wizerunek z image choćby radzieckich, przywódców dostrzeżemy kontrast. Radziecki przywódca miał być męski, poważny, surowy, silny, omnipotentny i stojący na straży porządku, wedle którego naród radziecki, każdy jego członek miał działać jak tryb w idealnie pracującej maszynie. Podczas analizy sztuki północnokoreańskiej, tej dotyczącej ilustrowania samego przywódcy, dostrzeżemy, iż mamy najczęściej do czynienia z obrazem matki, pobłażliwie spoglądającej na niefrasobliwość własnych dzieci, przyzwalającej im na wysoki stopień niestaranności, infantylizmu, a nawet lenistwa w miejscu pracy. Naród koreański bowiem to naród-dzieci. Dzieci ubezwłasnowolnionych dla ich własnego bezpieczeństwa, chronionych czule przed zepsuciem zewnętrznego świata, jego jedynie pozornej atrakcyjności (najczęściej konsumpcyjnej), która odbiera człowiekowi jego duszę, uniemożliwia wzrost duchowy a na końcu prowadzi do zguby. Właśnie dlatego w telewizji koreańskiej, choć niezwykle starannie cenzurowanej, nie unika się pokazywania tzw. południowokoreańskiego dobrobytu. Naród północnokoreański w pewnym stopniu zdaje sobie sprawę ze swego gorszego położenia socjalnego w porównaniu do choćby własnych sąsiadów, niemniej informowany jest, iż jego droga, choć nieprzyjemna, jest tą właściwą.
3526	19	NARÓD DZIECI
3526	21	Naród-dzieci ma być pod permanentną opieką, decyduje się (podobnie jak robili to nasi rodzice) o tym jakie fryzury mogą jego członkowie nosić, co ubierać, gdzie przebywać, czym się zajmować oraz co oglądać a co nie. Za „psoty”, tj. często spotykane przy granicy z Chinami lub Federacją Rosyjską nielegalne pozyskiwanie przez północnych Koreańczyków materiałów wszelakich (od prasowych po audiowizualne), przewidziane są sankcje ze strony „matki”. Szczególnie surowo karane są ucieczki z kraju, gdyż uciekinier „nasiąka” niejako obcymi wpływami szkodliwego, zewnętrznego świata. Podobnież w Japonii zagraniczny pobyt dłuższy niż pół roku (z wyjątkiem misji dyplomatycznych) jest traktowany jako jeden z rodzajów zdrady narodowej. Mimo zatem głębokiej amerykanizacji tego kraju, nadal istnieją w nim zasady charakterystyczne dla regionu i pojmowania przez dalekowschodnich Azjatów tego, czym jest dobro narodu oraz lojalność wobec swoich rodaków. Może być zaskakującym dla Czytelnika jednocześnie fakt, iż, według statystyk, większość uciekinierów z KRLD wraca na własną rękę do swej ojczyzny mimo świadomości, iż czeka na nich na miejscu np. pobyt w kolonii karnej.
3526	23	ODPOWIEDZIALNOŚĆ ZBIOROWA
3526	25	Jako że w Azji tzw. zemsta pokoleniowa należy wręcz do tradycyjnych cech obyczajowości tego regionu, Korea Północna niczym nie odbiega pod tym względem od reguły. Za nieodpowiednie zachowanie jednego członka narodu, cierpi cała jego rodzina. Kary są zatem zbiorowe, podług klucza rodowego, transpokoleniowego. Należy podkreślić w tym miejscu, iż kary pokoleniowe oraz wiedza tzn. umiejętność wymienienia przodków do siódmego pokolenia wstecz (najczęściej z linii ojca) jest czymś normalnym np. w turko-mongolskich narodach centralnoazjatyckich, w innym przypadku uznaje się osobę, która zaniedbała tę część swojej tożsamości rodowej (u Azjatów istnieje tzw. tożsamość wielowarstwowa czy też wielopoziomowa) za zdrajców, zarówno własnych rodzin, jak również po prostu osoby skazane na ostracyzm społeczny (przy czym problem ten jest zdecydowanie ograniczony w dużych, „zeuropeizowanych” ośrodkach miejskich). Zatem, jak byśmy nie oceniali karania całej rodziny za winy jednego obywatela, jest to zjawisko typowe dla omawianego regionu i nie wynika ze specyfiki wyłącznie północnokoreańskiej.
3526	27	GOŚCINNOŚĆ I OSTROŻNOŚĆ
3526	29	Koreańczycy podzieleni są również według hierarchicznej struktury, która w uproszczeniu dzieli naród na trzy warstwy: większość narodu, która stanowi oczywiście podstawę piramidy, warstwę urzędniczą oraz elity władzy tj. sam ród Kimów. Należy przy tym podkreślić, iż turyści przyjmowani są w Korei Północnej jakby należeli do warstwy co najmniej urzędniczej i traktowani są z szacunkiem oraz gościnnie (oczywiście, pod warunkiem przestrzegania zasad wynikających ze specyfiki kraju). Turyści otrzymują najczęściej dwoje opiekunów (zawsze kobietę i mężczyznę), posiadających umiejętność porozumiewania się w języku ojczystym gości. Sama Korea Północna jest bezpiecznym do podróżowania krajem w przeciwieństwie do wielu obleganych turystycznie zakątków świata. Goście są jednakże izolowani od zwykłych Koreańczyków, ograniczony kontakt wynika nie tylko z pilnowania porządku informacyjnego panującego w Korei Północnej ale również po prostu nasiąkaniem świadomym lub podświadomym mieszkańców tym, co „przywiozą” ze sobą mentalnie turyści.
3526	31	KULT, ALE RACJONALNY
3526	33	Ideologia dżucze – jak wspomniałam na początku tekstu – charakteryzuje się etnocentryzmem. Zdecydowanie bliżej jest jej do nurtów faszyzujących, szowinistycznych, nazizmu niemieckiego, banderyzmu ukraińskiego, niż w istocie internacjonalistycznego socjalizmu radzieckiego, dbającego wręcz o korenizację zamieszkujących jego terytorium narodów, nie widzącego niczego problematycznego w mieszaniu się rasowym i etnicznym między członkami (wówczas docelowo) kształtującego się narodu radzieckiego. Szowinizm koreański charakteryzuje się prymordialnym postrzeganiem tożsamości narodowej, tj. Koreańczykiem należy urodzić się z matki i ojca Koreańczyków, uznać zasadę zachowania czystości rasowej jako jedną z nadrzędnych, bezwzględnie kochać „matkę narodu” (Brytyjczycy swoją własną królową też nazywali „Królową Matką”) i słuchać jej zaleceń. „Kult” Kimów nie jest jednakże żadnym rodzajem deifikacji, tj. szanowany jest aspekt racjonalizmu narodu koreańskiego i nie próbuje się mu prezentować czegoś, z czym nie mógłby mieć on do czynienia w sensie „namacalnym”. Wychowanie dzieci bowiem w świecie wiecznych fantazji w pewnym momencie zaczyna irytować swoją topornością i przestaje być jakkolwiek dyscyplinujące.
3526	35	TRUDNOŚCI INTERPRETACYJNE
3526	37	Zrozumienie ideologii północnokoreańskiej jest, mimo wszystko, trudnym do zgłębienia dla osób nie znających języka koreańskiego, gdyż treści podawane na stronach internetowych rządu KRLD są w warstwie treściowej zupełnie odmienne w języku angielskim i języku koreańskim. O ile po angielsku możemy wyczytać, iż Korea Północna pragnie pokoju na świecie, życia w zgodzie ze wszystkimi narodami, stanowi normalnego członka wspólnoty międzynarodowej czy też pragnie przestrzegać wszelkich zasad i praw ustalonych w ramach organizacji międzynarodowych, o tyle w języku koreańskim opisana jest wręcz satysfakcja z oszukiwania reszty świata na temat faktycznej sytuacji Korei Północnej, jej polityki zagranicznej, bezpieczeństwa, czy tego, jak elity władzy postrzegają ową społeczność międzynarodową, którą mają, ni mniej, ni więcej jak w absolutnej pogardzie. Znając ów fakt, należy zadać sobie pytanie, na ile prawdziwe są np. doniesienia o panującym w Korei Północnej głodzie wystosowywane przez sam północnokoreański korpus dyplomatyczny, zadziwiająco idealnie skorelowane z kryzysami graniczącymi z wojną między obiema Koreami lub USA (co nie oznacza, że nie istnieje problem głodu w tym kraju w ogóle; mam w tym miejscu na myśli wyłącznie komunikaty oficjalne, gdzie przyznaje się, że Korea Północna jest zagrożona klęską głodu).
3526	39	Podsumowując, Koreańczycy z KRLD są narodem zanurzonym w ideologii szowinistycznej, rasistowskiej, żyją w atmosferze permanentnej mobilizacji do obrony własnej nie tyle ojczyzny, ile czystości i przyrodzonej im jakoby dobroci, chronieni, a bardziej wychowywani są oni przez przywódcę o cechach matczynych, żeńskich. Naród ten uczony jest, iż nie musi na siłę walczyć z własnymi popędami czy uwarunkowaniami biologicznymi (tak, jak miał to robić człowiek radziecki poprzez oddawanie się całkowicie pracy). Ma prawo być niedoinformowany, chroniony przed szkodliwymi treściami (my też już jesteśmy przed nimi chronieni!) jak dzieci. Wszystko po to aby móc pozostać „najczystszą rasą” na świecie.
3527	1	BÓG PŁODNOŚCI
3527	3	Jarosław Kaczyński staje się specjalistą od wszystkiego. 
3527	5	Podczas swoich stand-up'ów opowiadał już o rodzajach węgla (okazało się, że istnieje węgiel sortowany i niesortowany). Jego zdaniem można palić w piecach nawet węglem brunatnym i to nikomu nie zaszkodzi. Wypowiadał się na temat finansów i cen euro w Niemczech. Zapomniał tylko dodać, że za rzadów partii, którą kieruje, Polska zadłużyła się więcej niż za rządów sekretarza Gierka i spłacać to będą nasze wnuki. 
3527	7	Jarozbaw chętnie wypowiada się na temat rodziny i dzieci  choć sam ma tylko kota i Sasina u boku. Mówi o tym, że na Zachodzie czuje się obcy kulturowo. Jego ulubione tematy to straszenie Niemcami i LGBT. Snuł nawet opowieści o sklepach Żabka, choć nigdy w nich nie był, bo przez pół życia zakupy robiła mu matka, a przez drugie pół Partia.
3527	9	Prezes Polski ma wiele do powiedzenia o gustach i wychowaniu młodzieży, choć sam wychował jedynie smakosza butaprenu  Zmurszałka Terleckiego. 
3527	11	Ostatnio w Ełku okazał się specjalistą od uzależnień i prokreacji. Facet, jego zdaniem potrzebuje dwudziestu lat aby zostać alkoholikiem, a kobieta jedynie dwóch lat. Znam faceta, który chlał non-stop przez 12 lat i zmarł. Według skali Kaczyńskiego zabrakło mu ośmiu lat, aby zostać alkoholikiem. Czyli jest pocieszenie, bo  umarł absolutnie zdrowy. 
3527	13	Zdrowy stosunek Kaczyński ma do kobiet, bo jego zdaniem te które piją nie chcą mieć dzieci. Czyli to przez chlanie kobiet nie ma w Polsce dzieci.  Do tej pory sądzono inaczej. Że te, które nadużywają alkoholu, częściej zachodzą w ciążę przez nieuwagę i brak ostrożności w doborze partnerów. Niektórzy wręcz sądzą, że na PiS mogą głosować jedynie ci, którzy zostali zrobieni przez swych rodziców po pijaku właśnie.  A jak wiemy nie jest to mała liczba, bo ok 25 proc społeczeństwa.
3527	15	A tu Geniusz z Nowogrodzkiej wyjeżdża z teorią, że te co dają w szyję, to nie rodzą. 
3527	17	Pamiętajmy, że Jarosław jest specjalistą od rodeo, które namiętnie ogląda w nocy, więc kto wie czy w sprawach pozycji na jeźdźca nie ma tutaj racji, bowiem pijanej trudniej się utrzymać na koniu.
3527	19	Czekam kiedy Kaczelnik IV RP zacznie wygłaszać swe teorie na temat kobiecej mody i sezonowych  pokazów haute couture w Paryżu czy Mediolanie.
3527	21	To nie jest takie niemożliwe jak się na pierwszy rzut oka wydaje.  W roli recenzenta kulinarnego już debiutował opowiadając o swym odkryciu towarzyskim i gastronomicznym czyli kucharce Przyłębskiej. 
3527	23	Ciekawe mogą być refleksje Kaczyńskiego o średniowiecznej  poezji niemieckiej, serialach Netfliksa, hip-hopie ze Wschodniego Wybrzeża, czy grach komputerowych typu The Sims. 
3527	25	Jestem przekonany, że ten specjalista od ciąż i płodności kobiet urodzi sobie i Polsce jeszcze wiele chorych pomysłów.
3528	1	Jezus wściekły na swoją fanbazę w Polsce
3528	3	Jak podaje rzecznik prasowy Nieba atmosfera "na wysokości" jest bardzo napięta. Powodem jest powoływanie się Polaków na nauki Boga przy ich jednoczesnej obojętności względem zatrzymanych uchodźców, czy wręcz otwartej niechęci do nich.
3528	5	Czego oni nie zrozumieli w przekazie, by się wzajemnie kochać!? - miał krzyczeć Stwórca, co tłumaczyłoby przejściowe błyskawice i grzmoty nad Usnarzem Górnym. 
3528	7	Sytuacji nie pomagają twitty i posty ludzi, którzy na co dzień nie mają problemu z mową nienawiści i z obrażaniem innych, a w tym samym czasie chwalą się publicznie swoją wiarą.
3528	9	Nie widziałem szefa tak wkurzonego od czasu wielkiego potopu. Dosłownie wyszedł z siebie, stając się Ojcem i Synem i Duchem Świętym jednocześnie - zdradza nam osoba z bliskiego otoczenia Boga, dodając - Nie rozumiem tych Polaków, gdyby na tej granicy trzymali płody, to nawet dnia nie musiałyby czekać na ratunek. Pech chciał, że to bliźni, a tych Polacy chyba po prostu nienawidzą.
3528	11	To jest ASZdziennik, ale Bóg rzeczywiście ma słabą fanbazę w Polsce.
3529	1	Przełom w polityce obronnej. Na granicy Polski z Rosją powstanie zapora z ziemniaków
3529	3	Polska wyciągnęła lekcję po ostatnich działaniach na rzecz obrony kraju. Tym razem, zamiast tworzyć zaporę z drutu ostrzowego, rząd zdecydował się na użycie solidniejszego materiału, który odstraszy nawet najodważniejszych śmiałków śniących o polskim urodzaju. Już niebawem na granicy polsko-rosyjskiej staną ziemniaczane mury.
3529	5	To nie apetyczna przekąska, a niebezpieczna broń – ostrzega szef Ministerstwa Obrony Narodowej. – Co któryś ziemniak jest zzieleniały, więc jego spożycie może skończyć się poważnym zatruciem pokarmowym.
3529	7	Próba przegryzienia się przez polską skrobię to rosyjska ruletka – komentuje polityk PiS. – Może dwie pierwsze pyry będą smaczne, ale nigdy nie wiesz, czy ta trzecia nie okaże się trująca. 
3529	9	Według aktu wykonawczego Ministerstwa Obrony Narodowej już w przyszłym tygodniu ruszy mobilizacja społeczności do wspólnej izolacji państwa przed siłami mocarstwa wrogiej bulwy. 
3529	11	Solidna zapora będzie chronić Rzeczpospolitą przed najeźdźcami, którzy przelękną się imperium chronionego przez ziemniaczanych bohaterów. 
3529	13	– To nie tylko obrona państwa, ale też hołd wiekuistej tradycji – tłumaczy dyrektor Instytutu Historii na Katolickim Uniwersytecie Lubelskim. – W 2023 roku będziemy obchodzić 340 rocznicę oficjalnego złączenia się narodu z ziemniakiem. To właśnie wtedy Jan III Sobieski, wracając z wyprawy wiedeńskiej, przywiózł do kraju bulwę ziemniaka. 
3529	15	W przeszłości nazywano je „trującymi jabłkami”, bo ludzie zdawali sobie sprawę z ich potencjalnej toksyczności. Naszą zaporą pragniemy udowodnić, że pomimo udomowienia ziemniaka, wciąż pamiętamy o tym, że tak naprawdę został on stworzony jako broń masowego rażenia.
3529	17	Na podstawie szacunków ziemiopłodów rolnych i ogrodniczych okazuje się, że tegoroczna powierzchnia uprawy ziemniaka wyniesie ok. 200 tys. ha. 
3529	19	– Jeśli 2023 rok będzie bardziej urodzajny, nie wykluczamy otoczenia zaporą całej Polski – komentuje Pełnomocnik Ministra Obrony Narodowej ds. Strategicznego Przeglądu Obronnego.
3529	21	A dla żołnierzy stacjonujących przy ziemniaczanej zaporze przewidziane są nieograniczone frytki. 
3529	23	– To jedna mała pyrka dla człowieka, ale ogromny kartofel dla ojczyzny – przyznaje szef MON. 
353	1	Partia Bidena gra aborcją
353	3	Sprzyjający środowiskom liberalno-lewicowym, tradycyjnie niechętny prawicy i w USA, i w Europie, wpływowy portal „Politico”, napisał do bólu szczerze w kontekście listopadowych wyborów w Stanach Zjednoczonych: „w walce o większość w Izbie Reprezentantów demokraci stawiają na aborcję”.
353	5	Rzeczywiście, jeszcze chyba nigdy kwestia ochrony życia dzieci nienarodzonych – lub wręcz przeciwnie – tak bardzo nie podzieliła republikanów i partię Joe Bidena. Zapewne jest to efekt podziału nie tylko klasy politycznej, ale całej Ameryki po wyroku Sądu Najwyższego USA sprzed czterech miesięcy, który obalił będący przez lata bronią aborcjonistów wyrok ze sprawy sądowej Roe v. Wade. Wyrok ten ewidentnie „falandyzując” czyli naciągając prawo wywodził prawną możliwość przerywania ciąży z amerykańskiej ustawy zasadniczej. Gwoli wyjaśnienia: Sąd Najwyższy, dzięki prezydenturze Donalda Trumpa mający minimalną, ale większość sędziów wywodzących się ze środowisk republikanów niczego Amerykankom i Amerykanom nie narzucił, tylko postanowił, że teraz sprawy z zakresu ochrony życia dzieci nienarodzonych rozstrzygać będą poszczególne stany, a nie będzie ona decydowana na szczeblu federalnym.
353	7	Jak gorący jest ten temat, pokazują wyliczenia dziennikarzy, z których wynika, że aż 1/3 środków przeznaczonych na reklamy wyborcze w kampanii do Izby Reprezentantów, Senatu i na stanowiska gubernatorów dotyczy właśnie przerywania ciąży. Właśnie na tego typu reklamy kandydaci Partii Demokratycznej do Kongresu USA i na funkcje stanowe wydali tylko do końca września tego roku aż 18 milionów dolarów. A kampania potrwa jeszcze przecież do końca października i część listopada. Porównując to z wyborami poprzednimi, demokraci już w tej chwili wydali na kampanię wyborczą „za aborcją” więcej niż przez całe wybory przed czteroma laty.
353	9	8 listopada obywatele USA wybiorą wszystkich członków Izby Reprezentantów oraz 1/3 Senatu USA. Dodatkowo gra toczy się o fotel gubernatora w trzydziestu paru amerykańskich stanach. Wyścig wyborczy republikanie v. demokraci jest pasjonujący, ale jeszcze bardziej pasjonujące były prawybory. Zwłaszcza w partii symbolizowanej przez słonia czyli u republikanów była ona fascynująca. Bardzo aktywnie włączył się w nią Donald Trump, który potrafił przeforsować zdecydowaną większość swoich kandydatów. Pokazał też swoisty pragmatyzm, bo ku zaskoczeniu ekspertów, a nawet ku niezadowoleniu „trumpistów’ potrafił wesprzeć swoich dawnych krytyków, o ile mieli realne szanse na zwycięstwo. Pragmatyczny eksprezydent wolał  żeby wygrali z jego poparciem, a nie przeciw niemu. W zwalczanie kandydatów Trumpa zaangażował się pośrednio szef republikanów w Senacie Mitch McConnell i organizacje z nim związane, które szastały pieniędzmi, aby kandydaci Trumpa nie wygrali prawyborów. Spektakularne było to chociażby w stanie New Hampshire.
353	11	Rzecz w tym, że Trump wygrywając prawybory w Partii Republikańskiej pod kątem wyborów w listopadzie 2022, być może zmniejszył szansę kandydata republikanów - czyli zapewne siebie - w wyborach też w listopadzie, tylko 2024 roku. Jest on bowiem nie tylko wielkim atutem republikanów, ale też dla wielu, zwłaszcza bardziej umiarkowanych wyborców, obciążeniem. Liczy jednak na to, że przez kolejne dwa lata demokraci skompromitują się już do końca i że mimo sporego elektoratu negatywnego, jaki ma, drogę do Białego Domu będzie miał z powrotem otwartą.
3530	1	Ziejący ogniem odbyt Kasztanki marszałka Piłsudskiego
3530	3	Bycie martwym jest bezpieczne. Można leżeć i gnić, nie przyswajać nowych idei, przemian cywilizacyjnych i kulturowych. Żyć bez konieczności zmiany. I – co najważniejsze – bez rezygnacji z koryta. Koryta, z którego nie chcą żreć młodzi.
3530	5	Lubię sobie pofantazjować. Nie muszę specjalnie dawać w szyję (tu zawiodę prezesa) ani ćpać, żeby moją wyobraźnię opanowały „wariackie” wizje. I muszę przyznać, że kocham te momenty, bo czuję, że właśnie w nich – czy raczej przez nie – już teraz doświadczam tego, co dopiero ma nadejść, co przed światem, przede mną.
3530	7	Kiedy w nocy zamykam oczy, walczę z ogarniającą mnie sennością, by móc doświadczyć choć przez chwilę obrazów, które opanowują mój mózg, zanim popadnę w błogą nieświadomość. Cieszę się tym momentem, gdy na granicy snu pozwalam wyobraźni zaszaleć. Zwłaszcza gdy potem odpłaca mi snami, którymi nie wzgardziliby nawet najwięksi opiumiści.
3530	9	Tak jak ten, który wyśniłam w noc po powrocie z III Kongresu Dobrej Nadziei, na którym zajmowałam się wraz z Robertem Lisiewiczem, Niną Gabryś, Frankiem Sterczewskim i Joanną Niezgodzką – troską. Kiedy przyglądaliśmy się TROSCE jako narzędziu społecznej zmiany.
3530	11	Od dłuższego czasu uważam, że to właśnie troska powinna w tym kraju zastąpić wszystkie popierdolone namiętności, którym ulegaliśmy jako społeczeństwo od wieków, budując wielką polską patriotyczną narrację.
3530	13	Bij żonę, gwałć żonę, odbierz jej prawa reprodukcyjne, a nade wszystko kochaj Ojczyznę. Fantazmat, trupy i zarodki. A niech będzie to miłość potężna, romantyczna, miłość, od której można postradać zmysły i cierpieć. Miłość, od której można ochujeć i umrzeć.
3530	15	Tylko taka miłość, która wymaga poświęceń, jest miłością uświęconą w polskiej kulturze – w każdym z jej przejawów: w literaturze, sztukach wizualnych, filmie, muzyce, rzeźbie, teatrze. Innej miłości, rozumianej jako życzliwość i troska, nikt w tym kraju nikogo nie uczy. Bo jak ma uczyć, skoro uczymy miłości do trupów, a nie do żyjących? Trupów rozumianych nie tylko w kontekście umarłych ludzi. Myślę tu także o trupach – narracjach, trupach – ideach, trupach – wartościach.
3530	17	Świat tak naprawdę można zrozumieć, przyjmując, że żyją w nim ludzie upatrujący sensu swojego istnienia w korelacji z tym, co żyje, i z tym, co gnije – co się rozkłada, bo od dawna jest martwe. Można, upraszczając, sprowadzić tę dywersyfikację do rozróżnienia na Konserwatywne (trupy) i Postępowe (żywi), choć pewnie wiele z was zarzuci mi uproszczenie. Przyjmuję zarzut, pewnie macie rację.
3530	19	Jednak świat postpandemiczny tak bardzo się zmienił i tak bardzo przyspieszył, że potrzebne mu są teraz uproszczenia, a nie dawne, rozbudowane, mydlące oczy argumentacje podtrzymujące stare narracje przy życiu. Z jakiegoś powodu to aktywiści się streszczają, a politycy nadal pierdolą kocopoły, z których dla świata nie wynika absolutnie nic.
3530	21	Bo znakomita większość polityków nie chce zmiany. Chce siedzieć przy trupie, wdychać słodko-kwaśną woń rozkładającego się ścierwa, obserwować larwy wijące się po rozpadlinach TK, napawać się widokiem truchła praw reprodukcyjnych i polityki społecznej, kopać grób pod system edukacji, który w tym kraju zawsze był poroniony, bo oparty na nietolerancji i przemocy – bo tylko w tym narodowym grobie czuje się martwa.
3530	23	O to właśnie im chodzi. Bo bycie martwym jest bezpieczne. Można leżeć i gnić, nie przyswajać nowych idei, przemian cywilizacyjnych i kulturowych, upadku jednych paradygmatów, a narodzin nowych, można po prostu być sobie tym, kim się jest, i tak już da capo al fine. Bez konieczności zmiany. I – co najważniejsze – bez rezygnacji z koryta. Koryta, z którego nie chcą żreć młodzi.
3530	25	I tu dochodzę do meritum. Bo to o NICH, o MŁODYCH, a nie o trupie klaczy marszałka Piłsudskiego (też trupa) jest bowiem ten tekst. Bo ta wojna trupów z młodymi jest wcale, jak myślą trupy, nie o koryto, a o TO, a o ZAWARTOŚĆ KORYTA, o składniki odżywcze, o treść.
3530	27	MŁODZI bowiem nie chcą żreć ścierwa – starych idei, pierdolenia o wyższości paliw kopalnych nad odnawialnymi źródłami energii, wyższości braku dostępu do aborcji bądź aborcji do 12. tygodnia nad aborcją bez granic, wykluczenia osób LGBTQ po to, by zapewnić poczucie bezpieczeństwa mieszkankom i mieszkańcom RP. Bleh.
3530	29	MŁODZI się tego brzydzą i potocznie mówiąc, nie łykają, bo trupie idee, podobnie jak truchło zwierzęce, zwyczajnie staje im w gardle. Nie widzą sensu zabijania żywych istot, po to, by tylko poczuć jej smak. Nie widzą sensu odbierania mleka cielakom, skoro można wypić roślinne. Wierzę w to, że gdyby produkty wegańskie były dofinansowane przez państwo, młodzi wybieraliby je jeszcze częściej. Niestety, wciąż są droższe, bo trzeba sponsorować wielkie hodowle, gospodarstwa i fermy – trzeba uciszyć rolników, by także zasiedli u trupiego koryta i zagłosowali, na kogo trzeba, w kolejnych wyborach. Tym samym młodzi, którzy nie tylko nie chcą zasiadać przy korycie, ale i żreć „trupa” i ssać trupa, pozostają najczęściej bez pracy albo na śmieciowych umowach, praktycznie bez środków do życia, bez możliwości realizowania się w wybranej przez siebie specjalności czy zawodzie.
3530	31	I właśnie dlatego ku nim kieruję teraz swą „TROSKĘ”, którą jako opiekunka OzN na co dzień kieruję ku swym nastoletnim autystycznym córkom.
3530	33	Nie wstawiam się tutaj za młodymi programistkami czy programistami, bo wiem, że świetnie sobie radzą, znają bowiem „język”, którym rozgadał się świat. Język, w którym ten świat jest teraz najczęściej przetwarzany i opowiadany. Piszę z troski o tę część młodych, która jeszcze mówi językiem istot ludzkich, nie robotów, bo gorąco wierzę w to, że ten język musi przeżyć.
3530	35	Właśnie w nim zawiera się troska, bez której nie przeżyją MŁODZI – ale, co najważniejsze, nie przeżyjemy też MY, bo bez MŁODYCH, bez ich zaangażowania w sprawy klimatu, politykę równościową, aktywizm społeczny, a zatem bez ich wrażliwości, będziemy zmuszeni pozostawać przy korycie z Zombiakami i żreć ścierwo – żyć starymi podziałami, starymi narracjami, starymi modus vivendi. I tylko przebierać się w recyclingowane na niby łachy postępowców. A tego nie chcemy. Nie chcemy udawać, że przynależymy do nowo formującego się świata, tylko go tworzyć i przynależeć, miast płakać przy trupie i rwać szaty przy trupie.
3530	37	Nie bądźmy naiwni. Rozpoznają nas. Będziemy tylko przebierańcami trącącymi polskim ścierwem – patriarchatem, patologicznym kompleksem niższości przykrytym pseudopatriotyzmem i mesjanizmem, lisem-Chytrusem narodów, przemocowym zjebem i sraluchem, z którym nikt nie będzie chciał usiąść przy stole.
3530	39	Jest na to wszystko jeden sposób: wpuśćmy MŁODYCH do instytucji kultury – nie zatrudniajmy na planach filmowych, w filharmoniach, teatrach tylko starych wyżeraczy, będących często „na etatach” w innych miejscach. Życzę im jak najlepiej, zdając sobie sprawę ze smyczo-kredytów. Ale to nic nie tłumaczy.
3530	41	Niedoreprezentowanie MŁODYCH sprawia, że wciąż nosimy tę samą maskę, tę samą zużytą gębę i nie zmieniamy systemu od środka. Jeśli powstałaby ustawa o konieczności zatrudniania w kulturze młodych, powiedzmy, by stanowili choć 30 procent pracowników, na pracę załapaliby się wreszcie ci, którzy żyją z pracy na barze, sprzątania czy nianiowania, choć przecież marzyli o czymś innym. I wykonali w tym kierunku tytaniczną pracę! I nic. Bo przy tak zwanym korycie stale siedzą tylko ci, którzy zdążyli zająć pozycję wcześniej, jakiś czas przed pandemią.
3530	43	Wtedy, kiedy żyło się podług starej narracji – daj się poniżyć, daj się zajebać, a może będzie ci dane. Prace załatwiane przez upokorzenia, przez seks, chlanie, ćpanie, katorżniczą pracę bez czasu na życie osobiste czy sen, nieważne – narracji, podług której trzeba było dać się przekroczyć na milion sposobów, by dostąpić dopuszczenia do pańskiego stołu. Wszystko oparte na traumie – najpierw studia, potem próba znalezienia pracy w zawodzie.
3530	45	Gdzie nasza troska o tych, którzy się „nie załapali”? Gdzie wyrównywanie szans? Gdzie miejsce na NOWĄ opowieść? Tak jest w całej kulturze – stare toposy, stare wątki, stare opowieści o biednych zdradzonych przez Polskę bądź rozpustne łamane na rozpuszczone kobiety alkoholikach. Albo pragnienie bycia poniżonym. Marzenia o gwałcie. Społecznym, politycznym, fizycznym. Wciąż powracające przyzywanie poniżenia i bólu. Uczynienie z dysfunkcji i cierpienia atrakcyjnego towaru. Ile tych opowieści jeszcze musimy przeczytać, obejrzeć, doświadczyć. Ile pochylać się nad zranioną, zawiedzioną i z tego powodu najczęściej toksyczną męskością?
3530	47	Ile tych meczów z Lewandowskim jeszcze można obejrzeć i tych reklam telefonii czy za pierdylion-złotych-kupionych zegarków, zamiast skierować ku niemu prośbę, by propagował nie próżniactwo i kapitalistyczny szit, ale działania na rzecz klimatu? By namówił najbardziej opiniotwórczych piłkarzy świata do odmowy latania samolotem i brał udział w meczach tylko tam, dokąd dojeżdża pociąg czy auto o hybrydowym silniku?
3530	49	Na tym polega dziś bycie, kurwa, trendy, a nie na noszeniu zegarka za zyliard w zdychającym z powodu zatrucia klimatu świecie. I na tym, że Lewandowski i Lewandowska mogliby wytłumaczyć to nie tylko swoim dzieciom, ale wszystkim młodym, że nie warto podążać za tymi, co kopią, a za tymi, co walczą o życie. Życie planety. Lewandowscy, jeśli mnie czytacie, proszę, pomyślcie o takiej TROSCE. Możecie milion razy więcej od nas, ode mnie.
3530	51	Albo wyobraźmy sobie teraz parlament, w którym w miejsce nażartych starymi opowieściami ogrów wchodzą młode aktywistki i aktywiści. Jak na scenie międzynarodowej reprezentuje nas jako ministra klimatu i środowiska Wiktoria Jędroszkowiak czy Dominika Lasota, a nie Anna Moskwa.
3530	53	A teraz mój sen, sprzed tygodnia, bo wciąż wam go jeszcze nie opowiedziałam…
3530	55	Przyśnił mi się Marszałek z wąsem upaćkanym tłuszczem. Wąsem, z którego tłusta breja kapała na mundur, „świniąc” go przy tym nieprawdopodobnie. Na wąsie osiadły skwarki i okruchy, które nagle zaczęły wyjadać obsiadające Marszałka wróble. Piłsudski, miast przegonić ptactwo swą szorstką, przywykłą do podkręcania hipsterskiego wąsa ręką, rozpostarł szeroko ramiona, przypominając stracha na wróble. Ale to jeszcze nic…
3530	57	Ujrzałam bowiem nagle, we śnie, stojącą obok niego Kasztankę – klacz, którą kochał miłością płomienną i nie wiem, czy tak do końca czysto platoniczną… A Kasztanka pierwej spojrzała mu w oczy, po czym stanęła dęba jak w Szale Podkowińskiego, po czym obróciła się do niego dupą i ukazała swój odbyt. Ziejący niczym oko Saurona… Podążaj za słowami, jak pieprzył Lacan, rzekłam do siebie zaraz po przebudzeniu – Historia oka, Georges Bataille, batalia, Kasztanka nie rodzi dzieci, bo pewnie za dużo piła, Marszałek pił i stąd nazwisko Pił-sudski, tylko po co wkłada w pysk klaczy to dildo z węgla kamiennego?…
3531	1	Europa 2035: Ziobro spogląda w palantir i widzi zagładę
3531	3	Minister z partii bez poparcia zobaczył rzeczy, którym wy, ludzie, nie dalibyście wiary. Gdyby nie on, nie wiedzielibyśmy, co nas czeka. Tylko dzięki żelaznym nerwom Ziobro nie oszalał i był w stanie wrócić do nas i opowiedzieć nam naszą przyszłość, jeśli pozostaniemy w Unii Europejskiej. Oto jego świadectwo.
3531	5	Europa 2035. Zakaz spożywania mięsa. Zakaz posiadania samochodu z silnikiem spalinowym. Zakaz palenia węglem. Zakaz ogrzewania domu powyżej 18 st. C. Zakaz używania określeń „mama” i „tata”, „mężczyzna” i „kobieta”. To cel eurokratów.
3531	7	Ale na tym nie koniec. Widziałem rzeczy, którym wy, ludzie, nie dalibyście wiary.
3531	9	Widziałem kościoły pełne tańczących po narkotykach ludzi. Księży zrzucających sutanny, by w lateksowych strojach brać udział w homospędach. Świątynie zamieniane na dyskoteki, bary kanapkowe i księgarnie. Żony biskupów i chłopaków papieża. Watykan jako muzeum. Zakonnice oddające się w klasztorach afrykańskim migrantom.
3531	11	Widziałem białych ludzi, którzy znikają jak śnieg w marcu. Zamiast schabowego i sznycla – morze falafli, sziszabarów, gruzińskich piekarni. Dzieci o imionach Aziz, Danyło, Simba zamiast Antek, Zbyszek, Wojtek. Dwujęzyczne szkoły, napisy w obcych językach w metrze. Dzieje ateizmu zamiast katechezy. Kapłanów z zakazem wstępu do placówek edukacji.
3531	13	Widziałem polskie dziewczyny pod rękę z innymi dziewczynami. Całujące się w klubach, parkach, na prywatkach. Polskich chłopców w makijażach i jedwabnej bieliźnie. Tańczących do rana z innymi chłopcami. Lądujących z nimi w łóżkach. Dzieci nieznające ciężaru ojcowskiej ręki. Maluszki mające po czterech dziadków, bąbelki mające po cztery babcie.
3531	15	I koniec intymnego sacrum płciowych relacji. Strywializowanie jej seksedukają. Uczynienie z mistycznego daru Stwórcy – ciąży – zwykłej medycznej sytuacji. Bezlitosne kary dla rodziców za normalne pedagogiczne klapsy.
3531	17	Zamiast swojskiego piwka i wódeczki – marihuana i grzyby halucynogenne w każdym sklepie. Zakaz produkcji kiełbaski i szyneczki. Wmuszane w dzieci wegańskie posiłki.
3531	19	Widziałem znikające z ulic pomniki naszego papieża, trafiające do muzeum, pokryte kolorową farbą. Nowych patronów placów i skwerów: Różę Luksemburg, Natalię LL, Korę Jackowską. Zamknięty na trzy spusty IPN, ojca Rydzyka w kajdankach. Patriotów z ONR na salach sądowych, a potem zmuszanych do prac społecznych w Oświęcimiu, Treblince i Majdanku. Trzysta osób idących w Marszu Niepodległości.
3531	21	Udręczonych kierowców, z których kpią rowerzyści. Zmuszonych do ustępowania autobusom i tramwajom. Tracących parkingi na rzecz zieleńców. Załamanych, płaczących. Śluby, których udziela rabin lub kolega, rozwody, które są zwykłą formalnością. Jowialnych wujów smutnie milczących przy świątecznym stole. Babcie zmuszone pytać: „Kasiu, jak twoja dziewczyna, czemu dziś do nas nie przyszła?”.
3531	23	Widziałem prezydenta przepraszającego za Wąsosz, Zaleszany, Jedwabne. Polskę na kolanach, zbrataną z Niemcami i Ukrainą. Żydów wracających do Polski. Orła bez korony, komunistów w parlamencie. Pocztę, na której nie można już kupić książek Roszkowskiego i wisiorków z papieżem. Gotujących sióstr zakonnych, biografii „wyklętych”.
3531	25	Ja, Zbigniew Ziobro, widziałem rzeczy, którym wy, ludzie, nie dalibyście wiary. Całe państwa w szale sunące ku ramionom Sorosa. Oglądałem stroboskopy błyszczące w ciemnościach blisko wrót Jasnej Góry. Wszystkie nasze marzenia znikające w czasie jak łzy na deszczu. Taka jest właśnie ta Unia brukselska, śmiercionośna, wielka, nierządnica europejska. Czas umierać.
3531	27	Niestety – ten tekst ma charakter satyryczny. Zbigniewowi Ziobrze brakuje nie tylko poparcia, ale i wyobraźni. Nie stać go na nic poza mimowolnym powtarzaniem i parafrazowaniem antyunijnej rosyjskiej propagandy.
3531	29	A poza tym, powiedzcie, czy rzeczywiście aż taka tragiczna to wizja?
3532	1	Koronawirus. Australia: Setki zarażonych na pokładzie statku wycieczkowego
3532	3	U wybrzeży Australii zacumował statek wycieczkowy Majestic Princess, na którym potwierdzono ognisko koronawirusa - przekazał portal BBC. Spośród 4600 osób na pokładzie u 800 potwierdzono zakażenie. Obecnie w Australii rośnie liczba zachorowań na COVID-19.
3532	5	Statek wycieczkowy Majestic Princess, który płynął z Nowej Zelandii przybył w sobotę do portu Circular Quay w Sydney w Australii. Jak powiadomiono, na pokładzie statku znajdowało się 4600 pasażerów i członków załogi. U 800 z nich potwierdzono zakażenie COVID-19, co oznacza, że zachorowała co piąta osoba.
3532	7	Według Marguerite Fitzgerald, przedstawicielki operatora wycieczkowego Carnival Australia, większość przypadków zaczęto wykrywać w połowie 12-dniowego rejsu. Jak dodała, wszystkie osoby miały łagodne objawy lub nie wykazywały ich wcale.
3532	9	Fitzgerald zapewniła, że załoga będzie pomagać wszystkim pasażerom, by dostali się do "prywatnego transportu bądź zakwaterowania, gdzie będą mogli pozostać do zakończenia izolacji".
3532	11	Koronawirus. Rośnie liczba zakażonych w Australii
3532	13	Sytuacja na statku wycieczkowym, który zacumował w Australii przypomina sytuację z początku 2020 roku. Wtedy na statku Ruby Princess 900 osób uzyskało pozytywny wynik testów na koronawirusa, a 28 osób zmarło. Marguerite Fitzgerald została zapytana o porównania między tymi zdarzeniami (Ruby Princess należy do tego samego operatora).
3532	15	- Od tego czasu jako społeczność nauczyliśmy się dużo więcej o COVID-19 - odpowiedziała.
3532	17	Jak przekazało BBC, do wybuchu zachorowań na pokładzie doszło, gdy w Australii odnotowywany jest wzrost liczby zakażeń koronawirusem. Jak przekazano, w stanie Nowa Południowa Walia w ostatnich siedmiu dniach potwierdzono 19 800 zakażeń.
3533	1	Koronawirus. Wariant Cerber BQ.1.1 szybko rozprzestrzenia się w Niemczech
3533	3	Cerber jest potomkiem podwariantu Omikron BA.5. i obecnie rozprzestrzenia się silnie w Stanach Zjednoczonych. Jednak wyraźnie rośnie w siłę również na Starym Kontynencie. Europejskie Centrum ds. Zapobiegania i Kontroli Chorób zakłada, że wariant BQ.1.1 będzie od połowy listopada odpowiadał za ponad 50 procent zakażeń SARS-CoV-2.
3533	5	Ze względu na wysoką zaraźliwość, nowy wariant koronawirusa otrzymał przydomek "Cerber", jak w mitologii greckiej nazywał się olbrzymi trzygłowy pies strzegący wejścia do świata zmarłych, piekielny psa. Natomiast naukowo poprawna nazwa nowego podwariantu to BQ.1.1.
3533	7	Jeśli chodzi o Europę, ma on obecnie najwyższy odsetek zakażeń we Francji. Odpowiada tam za prawie 20 procent infekcji koronawirusem. W Niemczech jest to teraz poniżej dwóch procent. Wirusolodzy zakładają jednak bardzo szybki wzrost.
3533	9	Moritz Gerstung, specjalista z Niemieckiego Centrum Badań nad Rakiem w Heidelbergu, przewiduje że BQ.1.1 może zacząć dominować w Niemczech już w okolicach 10 listopada.
3533	11	Wielu ekspertów zakłada, że BQ.1.1 będzie odpowiedzialny za kolejną wielką falę koronawirusa w Europie i Ameryce Północnej, która może nastąpić przed końcem listopada. Wszystko to dlatego, że jego transmisyjność jest dziesięciokrotnie większa od dominującego obecnie podwariantu Omikron BA.5. Oznacza to, że infekcje następują szybciej.
3533	13	Mniej niebezpieczna mutacja
3533	15	Zmutowany wirus może także skuteczniej od poprzednich wariantów omijać nasz układ odpornościowy. Według Gerstunga podwariant jest zaraźliwy także dla zaszczepionych i ozdrowieńców. Osoba zakażona infekuje od 60 do 80 procent więcej osób, niż w przypadku Omikrona. 
3533	17	Z kolei pozytywną cechą Cerbera jest to, że jest potomkiem wariantu omikronowego, a nie podtypu Delta, który jest uważany za potencjalnie bardziej niebezpieczną mutację i prowadzi do większej liczby przyjęć do szpitala. Jak informują eksperci, podobnie wygląda sytuacja w przypadku szczepień. Te stworzone przeciwko Omikronowi, zadziałają także na jego podwarianty. 
3533	19	Ponadto, jak potwierdza prezes Niemieckiego Towarzystwa Immunologicznego obecne szczepionki nadal chronią przed ciężkimi przebiegami i zgonami. Wyjaśnia także, że chociaż mutacje BQ.1.1 wskazywały na potencjalnie większą zaraźliwość, to nie wskazywały na to, że wszystkie mechanizmy obronne zostały ominięte.
3533	21	Wirusolodzy nie spodziewają się powrotu ciężkich przebiegów, które występowały na początku pandemii, kiedy w populacji w ogóle nie było odporności.
3534	1	SG: nielegalni migranci próbowali przekroczyć granicę. Wśród nich obywatele Iraku i Somalii
3534	3	88 cudzoziemców próbowało minionej doby przedostać się z Białorusi do Polski - podała w niedzielę rano Straż Graniczna. Od początku miesiąca SG zanotowała w sumie pond 1 tys. prób nielegalnego przekroczenia granicy z Białorusi do Polski.
3534	5	Odnotowano próby przekroczenia granicy przez graniczne rzeki: Świsłocz i Bug.
3534	7	Jak podała na Twitterze SG, wśród osób, które próbowały w sobotę przekroczyć granicę, byli obywatele m.in. Iraku, Iranu i Somalii.
3534	9	SG podała też, że na terenie ochranianym przez SG w Janowie Podlaskim (Lubelskie) jedenastu obywateli Iraku i Iranu przy wsparciu służb białoruskich przeprawiło się pontonem przez Bug.
3534	11	SG: nielegalni migranci próbują przekroczyć granicę. To obywatele Somalii, Ghany, Ruandy
3534	13	Natomiast na terenie ochranianym przez SG w Krynkach (Podlaskie), zatrzymano osiem osób - obywateli Somalii, Ghany, Ruandy, Gambii - które przeprawiły się wpław przez rzekę Świsłocz.
3534	15	Od początku miesiąca Straż Graniczna zanotowała w sumie pond 1 tys. prób nielegalnego przekroczenia granicy z Białorusi do Polski. W październiku było takich prób ponad 2,5 tys.
3534	17	Trwa budowa tzw. zapory elektronicznej, która ma być uzupełnieniem stalowego ogrodzenia zbudowanego wzdłuż 186 kilometrów granicy lądowej z Białorusią. Bariera elektroniczna, która ma mieć 202 km, obejmie również odcinki, gdzie stalowego ogrodzenia nie ma, np. graniczne rzeki.
3534	19	MSWiA informowało niedawno, że pierwszy, 35-kilometrowy, odcinek zapory elektronicznej będzie oddany do użytku w przyszłym tygodniu.
3534	21	Od 1 lipca obowiązuje w Podlaskiem - wydany przez wojewodę - zakaz zbliżania się do granicy polsko-białoruskiej na odległość mniejszą niż 200 m. Z wnioskiem o jego wprowadzenie wystąpił komendant Podlaskiego Oddziału SG. Zakaz obowiązuje do końca listopada w całym województwie, z wyjątkiem odcinków granicy przebiegających na rzekach.
3534	23	Decyzja ma związek z trwającymi pracami przy budowie zabezpieczeń elektronicznych.
3535	1	Wojna w Ukrainie: Rosjanie opuścili szwedzką wieś. Pozbawili ją prądu i zaminowali
3535	3	Ze wsi Gammalsvenskby (Żmijiwka) w powiecie chersońskim w Ukrainie uciekli w piątek rosyjscy żołnierze. Wcześniej dokonali ogromnych zniszczeń, a teren wokół wsi zaminowali. Spora część mieszkańców Gammalsvenskby ma szwedzkie korzenie.
3535	5	Wieś Gammalsvenskby (Staroszwedzie) położona jest na zachodnim brzegu Dniepru, niespełna 100 kilometrów od Chersonia. Powstała w 1782 roku, kiedy  rosyjska cesarzowa Katarzyna Wielka kazała przesiedlić estońskich Szwedów z wyspy Dagö (Hiiumaa) na nowo podbite terytorium Ukrainy.
3535	7	Po inwazji Rosji na Ukrainę wieś znalazła się w marcu pod okupacją. Jednak Rosjanie pod naporem sił ukraińskich rozpoczęli odwrót z podbitych terenów. W piątek uciekli ostatni z nich.
3535	9	"Nie ma prądu, wody i opału"
3535	11	Przed wyjazdem powalili wszystkie słupy elektryczne wokół wsi i wszystko zaminowali. Mieszkańców okupanci zapewnili, że całą wioskę zniszczą, kiedy tylko znajdą się po drugiej stronie rzeki - przekazała Sofia Hoaas, szefowa stowarzyszenia Svenskbyborna.
3535	13	Wieś jest pozbawiona nie tylko prądu, ale nie ma również wody i opału. - Istotna może być również ewakuacja w bezpieczniejsze miejsca, jeśli zajdzie taka potrzeba - informuje Hoaas. Dodaje, że ludzi obawiają się zamachów terrorystycznych i jej organizacja czeka na teraz na zabezpieczenie wsi przez armię ukraińską, by móc bezpiecznie dostarczyć mieszkańcom niezbędnej pomocy humanitarnej. 
3535	15	Chersoń wyzwolony
3535	17	Ukraiński wywiad wojskowy poinformował w piątek, że miasto Chersoń położone na południu kraju zostało wyzwolone spod rosyjskiej okupacji. - Nasi żołnierze na każdym kroku są zatrzymywani przez mieszkańców i przytulani. Trudno wyobrazić sobie te emocje - napisał w mediach społecznościowych Anton Heraszczenko. 
3535	19	Pierwsza noc w wyzwolonym Chersoniu minęła pod znakiem wielkiej imprezy. W sieci pojawiły się nagrania, na których widać, jak mieszkańcy miasta bawią się na ulicach, wiwatując i wznosząc ukraińskie flagi.
3536	1	Bank Światowy pomoże krajom najbardziej dotkniętym zmianami klimatu
3536	3	Bank Światowy wprowadzi nowy program pomocy finansowej, mający wesprzeć kraje, które najmocniej ucierpiały z powodu katastrof spowodowanych zmianami klimatu - zapowiedział we wtorek prezes Banku Światowego David Malpass w czasie spotkania z kanclerzem Niemiec Olafem Scholzem.
3536	5	Na razie nie są znane szczegóły tej nowej inicjatywy Banku Światowego.
3536	7	Już w poniedziałek Scholz oznajmił na oenzetowskiej konferencji klimatycznej COP27 w egipskim Szarm el-Szejk, że Niemcy przekażą 170 mln euro na program globalnej tarczy finansowej, czyli Global Shield Financing Facility, w skrócie GS-FF, jak nazywa się nowy instrument Banku Światowego.
3536	9	Niemiecki kanclerz przewodzi wysiłkom państw grupy G7 na rzecz stworzenia programu, dającego najbardziej narażonym na zmiany klimatyczne krajom możliwość ubezpieczenia w następstwie klęsk żywiołowych - oceniła agencja Reutera.
3536	11	Konferencja ONZ w sprawie zmian klimatu COP27 w Szarm el-Szejk rozpoczęła się w niedzielę. Na tegorocznym szczycie Polskę reprezentuje m.in. prezydent Andrzej Duda. Wezmą w nim udział światowi przywódcy, w tym prezydent Stanów Zjednoczonych Joe Biden. Do Szarm el-Szejk nie przybędą prezydent Chin Xi Jinping, premier Indii Narendra Modi i prezydent Rosji Władimir Putin.
3536	13	Jednym z tematów tegorocznej konferencji jest możliwość rekompensaty szkód związanych z globalnym ociepleniem dla najbardziej na nie narażonych i najbiedniejszych krajów.
3537	1	Bank Światowy pomoże krajom najbardziej dotkniętym zmianami klimatu
3537	3	Bank Światowy wprowadzi nowy program pomocy finansowej, mający wesprzeć kraje, które najmocniej ucierpiały z powodu katastrof spowodowanych zmianami klimatu - zapowiedział we wtorek prezes Banku Światowego David Malpass w czasie spotkania z kanclerzem Niemiec Olafem Scholzem.
3537	5	Na razie nie są znane szczegóły tej nowej inicjatywy Banku Światowego.
3537	7	Już w poniedziałek Scholz oznajmił na oenzetowskiej konferencji klimatycznej COP27 w egipskim Szarm el-Szejk, że Niemcy przekażą 170 mln euro na program globalnej tarczy finansowej, czyli Global Shield Financing Facility, w skrócie GS-FF, jak nazywa się nowy instrument Banku Światowego.
3537	9	Niemiecki kanclerz przewodzi wysiłkom państw grupy G7 na rzecz stworzenia programu, dającego najbardziej narażonym na zmiany klimatyczne krajom możliwość ubezpieczenia w następstwie klęsk żywiołowych - oceniła agencja Reutera.
3537	11	Konferencja ONZ w sprawie zmian klimatu COP27 w Szarm el-Szejk rozpoczęła się w niedzielę. Na tegorocznym szczycie Polskę reprezentuje m.in. prezydent Andrzej Duda. Wezmą w nim udział światowi przywódcy, w tym prezydent Stanów Zjednoczonych Joe Biden. Do Szarm el-Szejk nie przybędą prezydent Chin Xi Jinping, premier Indii Narendra Modi i prezydent Rosji Władimir Putin.
3537	13	Jednym z tematów tegorocznej konferencji jest możliwość rekompensaty szkód związanych z globalnym ociepleniem dla najbardziej na nie narażonych i najbiedniejszych krajów.
3538	1	Dwie aktywistki klimatyczne oblały w sobotę syropem klonowym obraz kanadyjskiej malarki Emily Carr, znajdujący się w stałej kolekcji Vancouver Art Gallery — poinformowała galeria w komunikacie. Nie doszło to trwałego uszkodzenia dzieła.
3538	3	Atak na obraz Emily Carr został przeprowadzony przez grupę "Stop Fracking Around", która stawia sobie za cel wstrzymanie budowy rurociągu Coastal GasLink Pipeline, prowadzącego do Kitimat w Kolumbii Brytyjskiej. Według komunikatu cytowanego przez kanadyjskie media, działania grupy, tak jak innych aktywistów, którzy w ostatnim czasie wybierali sobie na cel dzieła sztuki, są podejmowane, by zwrócić uwagę na spowodowane przez człowieka zmiany klimatu. Na swojej stronie internetowej grupa wyjaśnia, że domaga się wstrzymania w Kanadzie wydobywania gazu metodą szczelinowania hydraulicznego (fracking).
3538	5	Emily Carr to jedna z najważniejszych postaci kanadyjskiego malarstwa. Policja w Vancouver prowadzi dochodzenie w sprawie ataku na namalowany ok. 1934 r. obraz.
3538	7	Istniejąca od 1931 r. Vancouver Art Gallery to organizacja non-profit, jest jedną z najważniejszych galerii sztuki w Ameryce Północnej.
3538	9	Seria incydentów z udziałem aktywistów klimatycznych
3538	11	W ostatnich miesiącach aktywiści klimatyczni zorganizowali szereg akcji w muzeach i instytucjach kultury.
3538	13	Tylko w październiku działacze niemieckiej grupy Letzte Generation (Ostatnie pokolenie) obrzucili puree ziemniaczanym obraz Claude’a Moneta "Stogi siana" w muzeum Barberini w Poczdamie w Niemczech, a potem przykleili się do ściany.
3538	15	Dwie młode aktywistki oblały z kolei zupą pomidorową "Słoneczniki" Vincenta van Gogha w londyńskim muzeum, a dwoje aktywistów z tego samego kolektywu pojawiło się w słynnymi Muzeum Figur Woskowych Madame Tussaud w Londynie. Ich "ofiarą" padła figura króla Karola III.
3538	17	W środę dwie kobiety z grupy Stop Fossil Fuel Subsidies zamazały farbą w sprayu serię obrazów "Puszki z zupą firmy Campbell" autorstwa Andy'ego Warhola w National Gallery of Australia, a później próbowały się do nich przykleić.
3538	19	Żadna z prac, które były celami aktywistów, nie została uszkodzona.
3539	1	Restrykcje covidowe nadal obowiązują. Sprawdzamy, gdzie trzeba pamiętać o szczepieniu i testach
3539	3	Stany Zjednoczone, Austria, Chiny oraz Japonia – to tylko część państw, w których wciąż obowiązują restrykcje związane z pandemią COVID-19 przy przekraczaniu granicy. Przeanalizowaliśmy najnowsze zmiany w europejskich krajach.
3539	5	Jeszcze rok temu testy w niektórych państwach były wymagane zarówno przed przylotem, jak i zaraz po wyjściu z samolotu. "Brak ograniczeń wjazdowych. Kwarantanna nie jest wymagana" - obecnie takie zdania można coraz częściej napotkać przeglądając rządową stronę z najnowszymi ograniczeniami dotyczącymi wjazdu do poszczególnych państw. Jednocześnie warto pamiętać, że przy podróży do Afryki, praktycznie w każdym kraju, konieczne jest posiadanie negatywnego testu.
3539	7	Austria bez ograniczeń, z wyjątkiem Wiednia
3539	9	W Europie większość państw zniosła obostrzenia, które zostały wprowadzone w związku z pandemią COVID-19. Jednym z przykładów jest Austria, gdzie wszystkie obostrzenia zostały zniesione. Przy wjeździe do nie obowiązuje już zasada 3G oraz obowiązek zasłaniania ust i nosa za pomocą maseczki. Natomiast wyjątkiem od tej reguły jest Wiedeń. 
3539	11	W stolicy Austrii w dalszym ciągu pasażerowie w transporcie publicznym, kolejkach liniowych, placówkach handlowych i innych miejscach publicznych obowiązuje konieczność zasłaniania nos i usta maską FFP2.
3539	13	Oman z obowiązkiem noszenia maseczek
3539	15	Restrykcje związane z COVID-19 obowiązują również w Omanie. W tym azjatyckim państwie osoby przebywające w niektórych miejscach publicznych zobowiązane są do noszenia maseczek.
3539	17	Stany Zjednoczone - wciąż tylko dla zaszczepionych
3539	19	Co z podróżą do Stanów Zjednoczonych? Osoby niezaszczepione lub nie w pełni zaszczepione nie będą mogły wjechać do USA. Wyjątkiem są dzieci poniżej 18 roku życia, członkowie załóg statków powietrznych; posiadacze wiz A1, A2, C2, C3, G1-4, NATO1-4, NATO6, obcokrajowcy podróżujący na zaproszenie ONZ, osoby, którym ze względu na wiek podanie szczepionki jest niemożliwe, osoby, które posiadają medyczne przeciwskazania do otrzymania szczepionki, uczestnicy prac badawczych/testów nad szczepieniami przeciwko COVID-19, osoby, które uzyskały zgodę dyrektora CDC, członkowie sił zbrojnych i ich współmałżonkowie i dzieci oraz podróżni z krajów, w których dostępność szczepionek jest ograniczona oraz posiadający wizę inną niż B1/2.
3539	21	Chiny bez ułatwień wjazdu dla zaszczepionych
3539	23	Zaszczepieni podróżni wybierający się do Chiny nie skorzystają z żadnych ułatwień przy przekraczaniu granicy. Pasażerowie muszą uzyskać dwa negatywne wyniki testów na COVID-19 wykonanych maksymalnie 48 godzin przed wejściem na pokład, wykonane metodą molekularną (RT-PCR) w dwóch różnych laboratoriach. Przerwa między dwoma testami musi wynieść co najmniej 24 godziny. Dodatkowo drugi test musi zostać wykonany na mniej niż 24 godziny przed wejściem na pokład samolotu do Chin. 
3539	25	W Japonii uznaje się, jako pierwsze 2 dawki, szczepienia dokonane szczepionkami firmy Pfizer, Moderna, AstraZeneca oraz Johnson&Johnson (jedna dawka traktowana jest jako dwie). Natomiast w przypadku trzeciej dawki (lub drugiej w przypadku J&J), czyli tzw. szczepienia przypominającego akceptowane są wyłącznie szczepionki firm Pfizer i Moderna.
3539	27	Wlot do Japonii tylko dla zaszczepionych
3539	29	Warunkiem koniecznym przy podróży do Japonii jest pełne zaszczepienie przeciwko COVID-19. Japońskie władze wymagają 3-krotnego szczepienia. Polskie zaświadczenia o wykonaniu szczepienia są akceptowane. Natomiast certyfikat covidowy musi być wystawiony w języku japońskim lub angielskim.
3539	31	Co w przypadku osób niezaszczepionych, które zamierzają podróżować do Japonii? W takiej sytuacji niezbędne jest wykonanie testu oraz uzyskanie zaświadczenia o negatywnym wyniku testu na obecność wirusa SARS CoV-2 zrobionego w ciągu 72 godzin przed wylotem.
3539	33	Egipt, Słowenia i Tajlandia z obowiązkowym formularzem
3539	35	Wprawdzie w Egipcie zniesiono obowiązek kwarantanny oraz nie są wymagane testy przed przyjazdem i po wylądowaniu to wciąż podróżni są zobligowani do wypełnienia formularza lokalizacyjnego. "Na pokładach samolotów lecących do Egiptu rozdawane są formularze lokalizacyjne, które należy przekazać służbom po wyjściu z samolotu" - podaje serwis gov.pl.
3539	37	Podobnie wygląda sytuacja podróżnych przekraczających granice Słowenii. Na przejściach lotniczych i morskich należy wypełnić cyfrowy formularz lokalizacyjny pasażera. Również władze Tajlandii oczekują od przyjezdnych wypełnienia dokumentu lokalizacyjnego w wersji papierowej, po przylocie. Z kolei osoby planujące wycieczkę do Republiki Zielonego Przylądka powinny wypełnić druk na 5 dni przed podróżą.
3539	39	Z kolei w Kolumbii należy wypełnić formularz zdrowia po przekroczeniu granicy. 
354	1	“To decydujący moment w historii prawa do aborcji na świecie” – ostrzega Amnesty
354	3	Amnesty International wzywa rządy państwowe na całym świecie do poszanowania i ochrony praw aborcyjnych. W Międzynarodowy Dzień Bezpiecznej Aborcji (28 września) Anna Błaszczak-Banasiak, Dyrektorka Amnesty International Polska, powiedziała:
354	5	Na początku roku Sąd Najwyższy USA uchylił wyrok w sprawie Roe v. Wade. Był to druzgocący cios dla praw reprodukcyjnych. Powstał także niezwykle niepokojący precedens w Stanach Zjednoczonych, a konsekwencje tego historycznego zwrotu mogą być widoczne także daleko poza granicami kraju.
354	7	„Możemy znaleźć się w sytuacji, w której dekady postępu zostaną zniweczone. Od czasu wydania wyroku już kilkanaście stanów wprowadziło całkowite lub prawie całkowite zakazy aborcji, a w innych stanach wciąż trwają rozmowy na ten temat.
354	9	Ośmieliło to aktywistów antyaborcyjnych na świecie do podejmowania kolejnych kroków. Możemy się więc spodziewać ograniczenia dostępu do aborcji w niektórych krajach globalnego południa, gdzie USA ma zarówno wpływy polityczne, jak i finansowe” – zauważa Anna Błaszczak-Banasiak.
354	11	„Kryminalizacja aborcji nie zapobiega temu, że aborcje są potrzebne. Sprawia jedynie, że stają się bardziej niebezpieczne. Zakazy aborcji pozbawiają dziewczęta, kobiety i osoby zróżnicowane płciowo do podejmowania decyzji o własnym ciele, co z kolei prowadzi do pozbawiania ich wolności, do przymusowych porodów i naraża je na ryzyko śmierci. Dlatego stawka jest tak wysoka.
354	13	W tej ponurej wizji jest jednak promień nadziei. Kraje Ameryki Łacińskiej, takie jak Meksyk i Argentyna, poczyniły w ostatnim czasie ogromne postępy w zakresie ułatwienia dostępu do aborcji. Z kolei Irlandia Północna i Korea Południowa zdekryminalizowały aborcję, a Sierra Leone zapowiada podjęcie takich samych działań. Nie możemy pozwolić na to, aby ostatnie niepowodzenia w walce o prawa kobiet przyćmiły te osiągnięcia.
354	15	„Na całym świecie działa silny ruch ludzi, którzy opowiadają się za prawami reprodukcyjnymi. Wszyscy mamy do odegrania jakąś rolę – czy to poprzez poświęcanie czasu lub przekazywanie środków na fundusze aborcyjne, protestowanie na ulicach lub edukowanie ludzi w zakresie potrzeby bezpiecznej aborcji.
354	17	Państwa muszą zająć takie stanowisko, które pozwoli im znaleźć się po właściwej stronie historii i wypełnić swoje międzynarodowe zobowiązania w zakresie praw człowieka, aby chronić i promować prawa aborcyjne. Jedyna sprawiedliwa i bezpieczna przyszłość to taka, w której dostęp do aborcji będzie zagwarantowany” – przekonuje dyrektorka Amnesty International Polska.
354	19	Niebezpieczeństwa kryminalizacji aborcji
354	21	Światowa Organizacja Zdrowia szacuje, że każdego roku przeprowadzonych jest około 25 milionów niebezpiecznych aborcji (45% wszystkich aborcji na świecie), z czego zdecydowana większość (97%) w krajach rozwijających się.
354	23	Najbardziej dotknięte restrykcyjnymi przepisami aborcyjnymi są kobiety, dziewczęta i osoby zróżnicowane płciowo, które już znajdują się w niekorzystnej sytuacji ze względu na ubóstwo, wiek, niepełnosprawność, przynależność do mniejszości, doświadczenie migracji lub uchodźstwa.
354	25	Opublikowane dane dotyczące zdrowia publicznego wykazały, że kryminalizacja aborcji nie zmniejsza zapotrzebowania na aborcję, a jedynie czyni ją niebezpieczną.
354	27	Na początku września 14-letnia dziewczynka zmarła tragicznie w wyniku niebezpiecznej aborcji przeprowadzonej w Maroku, gdzie obowiązuje surowe prawo aborcyjne zezwalające na dokonanie aborcji tylko w przypadku zagrożenia życia kobiety.
354	29	W Polsce orzeczenie Trybunału Konstytucyjnego z 2020 roku spowodowało niemal całkowity zakaz aborcji, który poważnie zagraża zdrowiu i życiu kobiet i osób w ciąży potrzebujących aborcji. W listopadzie 2021 roku polska obrończyni praw człowieka Justyna Wydrzyńska została oskarżona o pomoc kobiecie w ciąży w dostępie do tabletek aborcyjnych. Za ten czyn grożą jej trzy lata więzienia. Amnesty International wzywa władze do wycofania wszystkich zarzutów wobec Justyny Wydrzyńskiej.
354	31	Ukraińskie uchodźczynie i dziewczęta uciekające przed wojną również dotknęło wysoce restrykcyjne prawo aborcyjne w Polsce. Są wspierane głównie przez lokalne organizacje, które podwoiły wysiłki, aby zapewnić im pomoc we wrogim i niebezpiecznym środowisku.
354	33	Roe v. Wade
354	35	Odkąd Sąd Najwyższy USA zdjął federalną ochronę prawa do aborcji w USA, uchylając w dniu 24 czerwca 2022 r. wyrok w sprawie Roe przeciwko Wade, aborcja została całkowicie lub prawie całkowicie zakazana w co najmniej 14 stanach, a jest poważnie zagrożona w 26 z 50 stanów. Niektóre stany dążą także do tego, by wprowadzić zakazy podróżowania w celu dokonania aborcji oraz kryminalizacji “wspomagania” aborcji.
354	37	Amnesty International wzywa gubernatorów w całych Stanach Zjednoczonych, aby zażądali powstrzymania zakazów aborcyjnych i zapewnili ochronę prawa do opieki aborcyjnej w stanach, w których sprawują swoją funkcję.
354	39	W ciągu ostatnich dekad powstał silny ruch praw człowieka walczący o prawo do aborcji i sprawiedliwość reprodukcyjną. W ciągu ostatnich 25 lat około 50 krajów zmieniło swoje prawo, aby ułatwić dostęp do aborcji.
354	41	Całkiem niedawno aborcja została zdekryminalizowana w Meksyku i Korei Południowej, władze w San Marino zagłosowały za jej legalizacją, a Sierra Leone i Hiszpania są na legislacyjnej ścieżce, której celem jest uchwalenie postępowych ustaw aborcyjnych.
354	43	W USA po wydaniu orzeczenia w sprawie Roe v. Wade doszło do masowych protestów. Kilka stanów podjęło działania, aby wzmocnić ochronę prawa do aborcji. Prezydent Biden podpisał również dwa rozporządzenia, które promują dostęp do aborcji farmakologicznej i wspierają osoby podróżujące w celu dokonania aborcji.
354	45	Obalenie mitów wokół aborcji i zdjęcie piętna z nimi związanego cechowało wszystkie udane kampanie na rzecz reformy prawa aborcyjnego, co wzmocniło prawa kobiet i osób zróżnicowanych płciowo. Od Irlandii po Koreę Południową ludzie otwarcie dzielili się swoimi doświadczeniami. W Argentynie i Polsce ponad milion kobiet wzięło udział w marszach, w których domagały się swoich praw.
354	47	Rządy muszą zdekryminalizować aborcję
354	49	Amnesty International wzywa rządy do dekryminalizacji aborcji. Władze muszą zapewnić realny dostęp do bezpiecznej aborcji w praktyce oraz stworzyć warunki społeczne, w których ludzie mogą podejmować decyzje związane z ciążą w warunkach wolnych od opresji, dyskryminacji, napiętnowania, przymusu, przemocy, braku szans czy systemu kar. Rządy muszą również rozszerzyć dostęp do bezpiecznej, legalnej i przystępnej cenowo aborcji i antykoncepcji dla wszystkich ludzi oraz potraktować to jako obowiązek państwa wynikający z prawa międzynarodowego.
3540	1	Uruchomiono terminal Baltic Pipe, Norweski gaz płynie do Polski
3540	3	W miejscowości Nybro w zachodniej Danii z początkiem listopada uruchomiono terminal odbiorczy Baltic Pipe - poinformował duński operator sieci gazowej Energinet. Dzięki inwestycji norweski gaz zaczął płynąć do Polski.
3540	5	Jak podkreślił w komunikacie Energinet, "oznacza to, że norweski gaz może wpłynąć do nowego gazociągu Baltic Pipe i może być przesyłany dalej do Polski".
3540	7	W terminalu odbiorczym w Nybro, do którego przyłączony jest norweski gazociąg Europipe II, gaz jest oczyszczany, po czym następuje obniżenie jego ciśnienia przed dalszym przesyłem.
3540	9	Energinet przypomniał, że pierwotnie terminal miał zacząć działać 1 października, po czym datę otwarcia trzykrotnie przesuwano z powodu "wyzwań technicznych" związanych z systemami informatycznymi oraz kontroli i bezpieczeństwa.
3540	11	"Jest to dla nas ogromna ulga, że udało nam się uruchomić zakład w Nybro" - oznajmił dyrektor ds. stosunków międzynarodowych Energinet Torben Brabo, cytowany w komunikacie firmy.
3540	13	Wcześniej od 1 października gazociąg Baltic Pipe dostarczał gaz z duńskich pól na Morzu Północnym oraz europejskiego systemu gazowego.
3540	15	Według Energinet pełną przepustowość 10 mld m sześc. gazu Baltic Pipe osiągnie na koniec listopada br.
3540	17	Gazociąg jest wspólną inwestycją operatorów systemów przesyłowych gazu z Polski i Danii - Gaz-Systemu i Energinetu. Gaz-System jest właścicielem i operatorem części zaczynającej się na brzegu duńskiej wyspy Zelandia i biegnącej do Polski po dnie Bałtyku. 
3541	1	BRUNATNA FALA PO WYBORACH WE WŁOSZECH, CZYLI CO Z TYM FASZYZMEM
3541	3	Gdy we Włoszech odbyły się wybory parlamentarne, to media na całym świecie ogłosiły tryumf „skrajnego nacjonalizmu”. Jednak wygrana prawicowego bloku stanowi być może najlepsze dostępne lekarstwo na chorobę toczącą ojczyznę Dantego.
3541	5	Według oficjalnych wyników zwycięska koalicja zdobyła 43% głosów, z czego najpotężniejsza okazała się partia Braci Włochów (Fratelli d’Italia) Giorgii Meloni z 26% poparcia, podczas gdy jej koalicjanci zaliczyli dużo gorsze wyniki: Liga Salviniego – 8,9%, a Forza Italia Berlusconiego – 8,3%. Taki rezultat gwarantuje prawicowemu ugrupowaniu większość parlamentarną, ponieważ włoski system sprzyja dużym blokom i mimo że partie centrowe i lewicowe zdobyły łącznie więcej głosów, to właśnie koalicja dowodzona przez Meloni otrzymała 235 z 400 mandatów w Izbie Deputowanych oraz 112 z 200 w Senacie.  Jest to spektakularny sukces, biorąc pod uwagę, że ostatni raz partia prawicowa wygrała we Włoszech 14 lat temu wraz z Berlusconim.
3541	7	Początki i kontrowersje
3541	9	Zwycięska partia powstała w 2012 roku z połączenia dwóch innych – Ludu Wolności i Centroprawicy Narodowej. Historycznie partia wywodzi się z neofaszystowskiego Włoskiego Ruchu Społecznego (Movimento Sociale Italiano), który z czasem ewoluował w ruch konserwatywno-narodowy. Symbol Braci Włochów (płomień w kolorach włoskiej flagi) nawiązuje właśnie do tego ugrupowania. Z tych względów uprawniona jest część krytyki, jednak to – jak słusznie zauważył Bartłomiej Radziejewski – że partia ma pewne korzenie, od których odeszła już wiele lat temu, o niczym nie świadczy, gdyż w przeciwnym wypadku musielibyśmy nazywać PiS ugrupowaniem centrowym, a SLD – NKWD-owskim.
3541	11	Fenomen liderki
3541	13	Giorgia Meloni urodziła się w 1977 roku i już w wieku 15 lat zajęła się działalnością polityczną w młodzieżówce MSI. W wieku 31 lat została ministrem w rządzie Berlusconiego, a teraz zostanie najprawdopodobniej pierwszą w historii Włoch kobietą na stanowisku premiera. Na tle dość monotonnej włoskiej sceny politycznej postać dynamicznej Meloni jawi się jako ciekawa alternatywa. Nowością są także jej poglądy – akcentowanie silnego konserwatyzmu w kwestiach etycznych, narodowej dumy, a także krytyki niekontrolowanej polityki migracyjnej w ostatnich latach. Wśród hitów YouTube’a do annałów internetu wszedł remix przemówienia przyszłej pani premier wykrzykującej: „Jestem Giorgia, jestem kobietą, jestem matką, jestem chrześcijanką!”. Zdaje się, że nikt lepiej nie podsumowałby jej agendy społecznej, przejawiającej się we wsparciu dla tradycyjnej rodziny i sprzeciwie wobec aborcji, eutanazji, legalizacji marihuany, zawieraniu małżeństw przez osoby LGBTQ, a także sławetnej ideologii gender.
3541	15	Zjeść ciastko i mieć ciastko
3541	17	O ile program społeczny FdI nas nie zaskakuje, o tyle postulaty gospodarcze są pełne sprzeczności. Przykładowo zlikwidowanie albo ograniczenie reddito di cittadinanza, czyli włoskiego dochodu gwarantowanego w kraju, w którym zadłużenie przekracza 150% PKB, wydawałoby się świetnym pomysłem, ale liderzy partii niemal jednym tchem wymieniają większą pomoc socjalną dla rodzin, wyższe świadczenia emerytalne oraz obniżenie wieku emerytalnego. Kolejną dobrą propozycją jest podatek liniowy zarówno dla osób fizycznych, jak i przedsiębiorstw, ale Bracia Włosi są także zwolennikami protekcjonizmu, a zatem ochrony rodzimych produktów i limitów na ceny gazu. Inną atrakcyjną zmianą jest zmniejszenie opłat dla firm, które zatrudniają wielu pracowników (zgodnie z logiką „im więcej zatrudniasz, tym mniej płacisz”), lecz z drugiej strony partia Meloni chce walczyć z tymi, którzy przenoszą działalność do europejskich rajów podatkowych.
3541	19	Z drugiej strony w programie gospodarczym FdI możemy znaleźć propozycje zmian tyleż pozytywnych, co ogólnikowych: „Ułatwienie dostępu do rynku kapitałowego poprzez uproszczenie wymogów dla podmiotów decydujących się na wejście na giełdę. Nadanie zachętom i ulgom podatkowym charakteru strukturalnego na inwestycje technologiczne i wydatki na badania i rozwój. […] Ułatwienie dostępu do kredytów dla małych i średnich przedsiębiorstw poprzez wzmocnienie Funduszu Gwarancyjnego dla MŚP. […] Uproszczenie przepisów i biurokracji dla firm, ograniczenie i przyspieszenie formalności […]”. Gwoli uczciwości dodać należy, że w kwestiach ekonomicznych Bracia Włosi są jedną z niewielu opcji relatywnie liberalnych, ponieważ ruchy wolnościowe we Włoszech prawie nie istnieją, a państwo „tradycyjnie” interweniuje w gospodarkę. W takim kontekście każde obniżenie podatków, o ile poparte cięciem wydatków publicznych, będzie dla Italii korzystne. Jednakże takie działanie byłoby precedensowe w kraju, który od lat jest czempionem utrudniania działalności przedsiębiorcom.
3541	21	Tradycyjna nieufność
3541	23	We Włoszech kadencja parlamentu trwa pięć lat, ale średnio po półtora roku rada ministrów otrzymuje wotum nieufności i się rozpada. Przykładowo w poprzedniej kadencji 2018–2022 Włosi mieli trzy rządy, dwóch premierów oraz rząd techniczny, po czym prezydent Mattarella rozwiązał przedterminowo parlament na skutek kryzysu politycznego (po odejściu z koalicji Ruchu Pięciu Gwiazd) i zwołał nowe wybory. Po części można to wytłumaczyć względami kulturowymi kraju, w którym wyborcy nie oczekują stabilnej władzy z długoterminową wizją, a politycy nie są skłonni do kompromisów, preferując upadek kolejnych rządów niż realne reformy. Nieprzypadkowo kłopoty gospodarcze Włoch przypisuje się m.in. niestabilności politycznej. Problem ten chce notabene rozwiązać partia Meloni, proponując zmianę z systemu parlamentarnego na prezydencki, argumentując, że przyniósłby większą równowagę rządów.
3541	25	Unijna asertywność
3541	27	Partię charakteryzuje silny eurosceptycyzm, a przed wyborami także mocna krytyka zarówno UE w jej obecnym kształcie, jak i wspólnej waluty. Po wygranej prawicowa koalicja przyjęła jednak bardziej wyważone stanowisko, które podkreśla raczej obronę włoskich interesów w Unii aniżeli rozwód z nią. Zwycięskie ugrupowanie ewidentnie popiera wizję Wspólnoty jako Europy ojczyzn i dlatego jest wysoce prawdopodobne, że będzie sprzeciwiać się wizjom federacyjnym proponowanym przez Scholza czy Macrona, by pokazać wyborcom, że dba o dobro kraju. Ponadto partia Meloni nie jest nastawiona entuzjastycznie wobec liderów Unii, twierdząc, że „Europa stała się placem zabaw Francji i Niemiec, które wykorzystują instytucje europejskie do realizacji własnych interesów ze szkodą dla innych państw członkowskich, a szczególnie Włoch”. Nie dziwi w takiej sytuacji euforyczna reakcja rządu w Warszawie – nie należy się bowiem spodziewać, że Italia na forum PE będzie dążyła do karania Polski i Węgier w kwestii praworządności.
3541	29	Niemal pewne jest również to, że nowy włoski rząd zaostrzy politykę migracyjną, co obiecywał razem z ugrupowaniem Salviniego, jednak mało prawdopodobne jest wejście w poważniejszy konflikt ze Wspólnotą, ponieważ kraj jest  zbyt zadłużony, żeby pozwolić sobie na utratę funduszy unijnych. Po niesławnej wypowiedzi Ursuli von Der Leyen, o „narzędziach jak w przypadku Polski i Węgier” znamienna jest rzeczowa, ale stanowcza odpowiedź Giorgii Meloni, stwierdzająca, że słowa przewodniczącej KE są ingerencją we włoskie wybory i przekroczeniem uprawnień komisji, co zmniejsza jej wiarygodność, dlatego zalecałaby Brukseli ostrożność.
3541	31	Inną problematyczną kwestią w relacjach z UE jest włoskie KPO, które, jak w przypadku innych krajów, uzależnione jest od spełnienia szeregu unijnych warunków. W przypadku Włoch jest to reforma sądownictwa i służby cywilnej. Były premier Mario Draghi rozpoczął przekształcanie obu, ale do zakończenia jeszcze daleko. Ponieważ pieniądze z unijnego funduszu są wypłacane w transzach i powiązane z realizacją kolejnych kroków, prawicowy rząd będzie miał silną motywację do kontynuowania reform poprzedników. Mówi się także, że Meloni wybierze na ministra finansów osobę o wyrobionej renomie, żeby uspokoić inwestorów i unijnych partnerów co do wiarygodności własnej polityki fiskalnej.
3541	33	Stanowisko wobec wojny i sympatie prorosyjskie
3541	35	Zmianą, której najbardziej obawiamy się nad Wisłą, jest możliwy zwrot w polityce wobec Kremla. Salvini krytykował sankcje, mówiąc, że przedłużają konflikt i bardziej szkodzą Europie niż Rosji, zaś Berlusconi wprost powtarzał rosyjską propagandę, stwierdzając, iż „Putin był zmuszony do inwazji na Ukrainę”. Niestety Włochy są w tej kwestii tradycyjnie prorosyjskie podobnie jak Niemcy. Analogiczne postawy możemy znaleźć u bardziej „umiarkowanych” polityków jak np. byłego lidera lewicowej Partii Demokratycznej Matteo Renziego, który, jak zauważa Adam Szymczyk „był członkiem rady nadzorczej Delimobilu – największej działającej w Rosji spółce car-sharingowej, a jego odejście wymusiła dopiero rosyjska agresja na Ukrainę”.
3541	37	Zaznaczyć trzeba, że postawę filorosyjską zajmują przede wszystkim koalicjanci zwycięskiej partii, a sami Bracia Włosi są (na tyle, na ile jest to możliwe we Włoszech) wierni Ameryce i NATO ze względu na liczne kontakty z Partią Republikańską. Sama Meloni, krytykując wiele posunięć rządu Draghiego, nigdy nie sprzeciwiła się sankcjom na Rosję czy dostawom broni na Ukrainę, zaś w kampanii wyborczej konsekwentnie zapewniała, że będzie wspierać naszego wschodniego sąsiada. Zdaje się, że przewaga FdI nad koalicjantami potwierdzi taki kurs, a partii będzie zależało na utrzymywaniu dobrych relacji zarówno z partnerami z UE, jak i Stanami Zjednoczonymi. Ponadto po rosyjskiej inwazji większa część włoskiej sceny politycznej poparła Ukrainę, a Italia jest silnie zakorzeniona w świecie atlantyckim, dlatego nawet przy obecnej władzy trudno myśleć o większych zmianach w polityce zagranicznej.
3541	39	Reductio ad Hitlerum
3541	41	Wygrana prawicowego bloku we Włoszech wywołała w środowiskach lewicowo-liberalnych skrajnie negatywne reakcje, a słowo „faszyzm” odmieniano przez wszystkie przypadki. Progresywne elity ponownie stwierdziły, że „kto nie z nami, ten faszysta”, a jednak takie komentarze nie tylko nie osłabiły poparcia dla Meloni, ale wręcz wzmocniły jej popularność medialną. W kontekście wygranej jej partii dodać trzeba, że od początku pandemii Włochy przyjęły jedne z najbardziej drakońskich środków w Europie.
3541	43	W pierwszych miesiącach od wybuchu COVID-19 we Włoszech wprowadzono ścisły lockdown, który zakładał całkowity zakaz wychodzenia z domu oprócz trzech przypadków: kupowania niezbędnych produktów, kontaktów z lekarzem oraz jazdy do pracy. Co więcej, ulice były usiane policjantami, sprawdzającymi niemalże każdego przechodnia, który musiał posiadać pisemne oświadczenie zawierające powód… wyjścia z domu. W przypadku braku takowego kary wahały się między 300 a 1000 euro dla pojedynczych osób i 3000 euro dla właścicieli lokali gastronomicznych. Od listopada 2020 roku do czerwca 2021 trwała godzina policyjna między 22 a 5 rano następnego dnia. Z kolei od sierpnia 2021 wprowadzono tzw. green pass, czyli włoski paszport covidowy. Dokument stopniowo rozszerzano na kolejne aktywności i tak ostatecznie osoby niezaszczepione nie były uprawnione do przebywania w: restauracjach, większości sklepów, bibliotekach, teatrach, siłowniach oraz komunikacji miejskiej. Mogły za to skorzystać z usług pocztowych i bankowych, ale tylko w przypadku okazania negatywnego testu na obecność wirusa. Następnie doszło też do zawieszenia w czynnościach zawodowych wszystkich niezaszczepionych pracujących w sektorze publicznym, a studenci bez paszportu covidowego mogli uczęszczać jedynie na zajęcia online.
3541	45	Wszystko to działo się za kadencji „progresywnych” premierów – Giuseppe Contego i Mario Draghiego. Sama Giorgia Meloni początkowo nie zabierała głosu, ale na przełomie 2020 i 2021 roku zmieniła zdanie i stała się jednym z niewielu polityków krytykujących strategię walki z COVID-19 we Włoszech. Liderka Braci Włochów mówiła wprost o „chińskim zarządzaniu pandemią” i postulowała likwidację przymusu szczepień. Jak się później okazało, zmęczony obostrzeniami naród stwierdził, że rządowa nadgorliwość jest gorsza od faszyzmu.
3542	1	Handełesy się złoszczą
3542	3	Ajajajajajajaj! Gewałt! Co to będzie? Tak pięknie rozwijająca się rewolucja komunistyczna może popaść w paroksyzmy, które doprowadzą do recydywy... No właśnie – recydywy czego? Recydywy normalności. Czy ta jedna jaskółka zwiastuje wiosnę znękanej ludzkości, czy też będą to los ultimos podrigos cywilizacji, po których nastanie noc okrutnego terroru? Tego jeszcze nie wiemy, ale choćby po nożycach, jakie odezwały się po lekkimi uderzeniu w stół widać, że wszystko jest możliwe. Mam tu na myśli Elona Muska, a właściwie transakcję zakupu Twittera. Już wcześniej, to znaczy – od kwietnia br. zaczął skupować akcje Twittera, aż wreszcie, po rozmaitych perypetiach, kupił 100 procent akcji za 44 mld dolarów. Wydawałoby się, że wszystko jest w jak najlepszym porządku; on nie ukradł, tylko kupił, a posiadacze akcji mu je sprzedali, a nie oddali, bo ktoś przystawił im do głowy pistolet. Jednak ta transakcja wywołała nie tylko oburzenie, ale i objawy wścieklizny w środowiskach totalniackich, dotychczas ukrywających się pod maską szermierzy wolności, zwłaszcza wolności słowa.
3542	5	Dotychczas największym wyczynem ścisłego kierownictwa Twittera było zablokowanie konta urzędującego prezydenta Stanów Zjednoczonych Donalda Trumpa, a jemu nie wolno było nawet jęknąć. Ten incydent pokazuje, że nie tylko w Korei Północnej panuje wolność słowa rozumiała w sposób zgodny z zasadami politycznej poprawności, czyli marksizmu kulturowego, który od 1968 roku odbywa triumfalny pochód przez świat, a przynajmniej tę jego część, w której panoszą się „starsi i mądrzejsi”, od XIX wieku pozostający w awangardzie komunistycznej rewolucji. Lektura „Zasad Twittera” utwierdza w przekonaniu, że dotychczas można było prezentować tam tylko poglądy i opinie jedynie słuszne, zatwierdzone do dyskursu publicznego przez Sanhedryn, a egzekwowane przez ochotniczy Korpus Rewidentów Cnoty, szczodrze futrowany między innymi przez starego żydowskiego grandziarza finansowego Jerzego Sorosa. Co Soros z tego ma – to sprawa osobna – ale pewne światło rzuca na to opinia agenta brytyjskiego wywiadu w Piotrogrodzie, którą w swoich pamiętnikach „Na skraju imperium” przytacza Mieczysław Jałowiecki. Ten agent, człowiek wykształcony, absolwent Oxfordu, twierdził, że komunizm jest najprostszym sposobem uchwycenia i utrwalenia panowania mniejszości nad większością. Żydzi i to bez względu na to, czy wierzą w istnienie Stwórcy Wszechświata, czy też uważają opowieści o Nim za „opium dla ludu”, są przekonani o swoim przeznaczeniu do sprawowania władzy nad światem i to właśnie jest przyczyną, dla której nawet należący do tej nacji plutokraci wspierają komunistyczną rewolucję. Jak pamiętamy, po odstąpieniu od strategii bolszewickiej, promotorzy komunistycznej rewolucji, idąc za radą Gramsciego uznali, że jednym z najważniejszych jej celów jest uchwycenie panowania nad językiem, czemu służy rozciągnięcie kontroli nad systemem edukacyjnym, przemysłem rozrywkowym i mediami. Ponieważ głupie goje nawsadzały do swoich konstytucji rozmaite gwarancje, między innymi – gwarancje wolności słowa – to trzeba je unieważniać za pośrednictwem regulaminów, zarówno na Twitterze, jak i na Youtube, którym kierują cukerbergi. W ten sposób stworzony został pozór, że nawet mechanizmy rynkowe zostały wprzęgnięte w służbę rewolucji.
3542	7	Tymczasem wydaje się, że trafiła kosa na kamień, bo Elon Musk jest zwolennikiem wolności słowa ograniczanej jedynie ustawodawstwem państwowym, a nie regulaminami ustanawianymi przez firmowe sanhedryny. Toteż jeszcze tego samego dnia, kiedy stał się właścicielem Twittera, zaczął wywalać na zbity łeb logofagów, którzy uwili tam sobie nisze ekologiczne i sięgnęli – jak to nazywa żydowska gazeta dla Polaków - po rząd dusz, chociaż spora ich część uważa, że żadnych „dusz” nie ma, a w każdym razie – że oni ich nie mają. Skoro tak, to walka o „rząd dusz” toczy się o zapanowanie nad umysłami tych, którzy do posiadania duszy się przyznają, żeby przerobić ich na tak zwany „nawóz historii”. Jak wspomniałem, wydawało się, że wszystko zmierza w tym właśnie kierunku, a tymczasem ten cały Musk wywinął taki numer!
3542	9	Toteż nic dziwnego, że jejmość po przejściach, wśród których jest też epizod kryminalny, czyli pochodząca ze Słowacji komisarza UE, pani Vera Jurova, wyraziła z tego powodu głębokie zaniepokojenie, bo jużci – Unia Europejska to nic innego, jak IV Rzesza, która – podobnie jak Rzesza III – jest państwową formacją rewolucyjną. Podobieństwo to wyraża się m.in. w wykorzystaniu dla potrzeb rewolucji instytucji unijnych, podobnie jak z państwowymi instytucjami niemieckimi robił wybitny przywódca socjalistyczny Adolf Hitler. Nawiasem mówiąc, znajdującą się w „Dziennikach” Goebbelsa pod datą 1943 r. rekapitulację przemówienia Hitlera na zjeździe gauleiterów NSDAP, można śmiało uznać za manifest, pod którym bez zastrzeżeń mogłyby podpisać się dzisiaj wszystkie europejsy. O ile pani Vera Jurova tylko głęboko się niepokoi, to biegający po Krakowie za filozofa pan prof. Jan Hartman, nie posiada się z oburzenia, w którym „z obfitości serca usta mówią”, to znaczy – nie tyle „mówią”, co bluzgają jadem pogardy i nienawiści. Oto, co napisał: „Musk ostatecznie kupił tt. Bydło wszelakie, naziole, fanole, łgarze, zboki, świry, trolle, mitomani, agenci, zwykli idioci i płatni potwarcy triumfują. Serdeczne gratulacje, hołoto!” Tak przemówił szermierz wolności i tolerancji. Tak wylazła z „filozofa” stara świnia totalniacka, zaprawiona żydowskim poczuciem wyższości. Skąd u diabła się ono wywodzi? „Z miszpuchy cycełesowatej”?
3542	11	Warto przypomnieć, że pan prof. Hartman, co się przedstawia, jako „agnostyk i liberał” („zgoda, ja mogę być leberał, tylko wy o tem mnie powiedzcie” - deklarował towarzysz Szmaciak), był jednym z założycieli żydowskiej jaczejki pretensjonalnie mianującej się „Zakonem Synów Przymierza”. W jakie „przymierze” mogą wierzyć „agnostycy” - a warto dodać, że innym założycielem był też biegający za profesora Jan Woleński, który tak naprawdę nazywa się Hertrich, co to za komuny był działaczem Stowarzyszenia Ateistów i Wolnomyślicieli? „Agnostycy” to jeszcze -jeszcze – ale „ateiści”? Oni mogą chyba wierzyć tylko w przymierze dupy z batem – bo niby w cóż innego? No i oczywiście – w szmalec, zwłaszcza w sytuacji, gdy za „ateizm” wtedy jeszcze nikt nie wybulał. Typowa tandeta żydowskich handełesów – no ale właśnie teraz oni mają okres dobrego fartu. Oczywiście do czasu, jednak o tym jeszcze najwyraźniej nie wiedzą.
3543	1	Poseł Braun odwiedził niemiecką partię AfD i gorąco namawiał do zniesienia sankcji nałożonych na Rosję
3543	3	Prawicowa partia AfD - "niemiecki odpowiednik Konfederacji" zorganizowała wczoraj w Bundestagu konferencję prasową nawołującą do zniesienia sankcji na Rosję i "powrotu do normalności". Na wydarzenie zaproszono również gości z zagranicy, m.in. Grzegorza Brauna.
3543	5	W dokumencie "Ocalić przyszłość Europy", który zaprezentowano mediom przed spotkaniem, partia AfD tłumaczy, że należy zrezygnować z sankcji wobec Rosji, znieść dopłaty do energii odnawialnej i zlikwidować opodatkowanie paliw kopalnych. Jak wyjaśniali działacze AfD, "w ten sposób powstanie podaż, która zaspokoi potrzeby energetyczne Europy przy spadających cenach". 
3543	7	- Mamy kryzys energetyczny domowej roboty. Podaż energii w Europie została sztucznie ograniczona, trzeba ją z powrotem zwiększyć - przekonywał. Jak? Choćby kończąc z sankcjami wobec Rosji. Nie mamy praktycznie żadnej alternatywy dla dostaw energii. Musimy prowadzić realistyczną politykę - przekonywał poseł AfD Steffen Kotre, cytowany przez Deutsche Welle. 
3543	9	Polityk wyjaśniał, że za rosnące ceny gazu i prądu odpowiadają rządy krajów Unii Europejskiej, krytykował także ograniczenia emisji CO2.
3543	11	Na konferencji przemawiali również zagraniczni goście, m.in. Milan Uhrik - lider słowackiej partii Republika, Reccino Van Lommel z nacjonalistycznej, belgijskiej partii Vlaams Belang oraz Grzegorz Braun.
3543	13	Poseł Konfederacji rozpoczął swoje przemówienie słowami "Szczęść Boże" w trzech językach, potem mówił już po angielsku.
3543	15	- Niech Bóg błogosławi wszystkich patriotów wszystkich europejskich narodów, którzy chcą powrotu do normalności, którzy chcą przywrócić nasze naturalne, ludzkie, europejskie prawa i wartości. Z łatwością stwierdziliśmy, że łączy nas wiele rzeczy i że się zgadzamy, głównie co do problematyki dostaw energii. To nie jest żaden kryzys. To efekt błędnych działań i błędnej polityki nałożonej na nasze narody - mówił.
3543	17	Braun powtarzał, że Europie potrzebny jest powród do "normalności".
3543	19	-  Bo nie będzie żadnego życia, jeśli nie powrócimy do "business as usual". Nie chcemy znaleźć się w środku jakiejś międzykontynentalnej wojny każdego z każdym o wszystko - stwierdził.
3543	21	Całą konferencję AfD można zobaczyć na YouTube. Przemówienie Brauna zaczyna się w 9 min. 45 sek.
3544	1	NUDELN FUHRER. KLUSKOWANIE LEMINGA
3544	3	Są kluski śląskie, leniwe, kładzione, szare, a nawet i żelazne.
3544	5	Ba!, ale niejaki Donald Tusk dosłownie je wyeliminował z menu PO, gdyż już od niemal 18 lat kluskuje swych zwolenników kluskami nienawiści, kluskami tuska.
3544	7	Kluski Tuska.
3544	9	Ekspresowo je nie tylko lepi, niemal na poczekaniu, ale też dosłownie na gorąco kluskuje nimi, kluskuje nienawiścią swój elektorat.
3544	11	Zaś zakluskowana lemingoza niemal codziennie nam się ukazuje, objawia poprzez werbalizmy , a co gorsza nienawistne zachowania w przestrzeni publicznej.
3544	13	Jeszcze do niedawna gęsi, w ostatnim okresie ich chowu przed oddaniem pod nóż dodatkowo tuczono- kluskowano na siłę, aby uzyskać jak najbardziej okazałą wątróbkę.
3544	15	Albowiem nie tylko smakosze przesławnych pasztetów strasburskich oczekiwali na te odgęsinowe podroby.
3544	17	Od kluskowania gęsiom przybierały wątroby na wadze.
3544	19	Proceder ten został zakazany, jako nieludzki, gdyż gęsi bardzo cierpiały, albowiem, to była dla nich tortura.
3544	21	Kluskowanie zakazane, ale ne dla Donalda Tuska, który uprawią to już od roku 2005, gdy przegrał batalię ze śp prof. Lechem Kaczyńskim.
3544	23	Zaś zwycięstwo wyborcze PiS w r. 2005 jeszcze bardziej zmobilizowało D. Tuska do kluskowania swego elektoratu nienawiścią do rywali politycznych.
3544	25	Zaś zwolennikom D. Tuska to kluskowanie powiększa gen agresji, furii, nienawiści czyli wszystkiego co ich skłania do zachowania chamskiego, wulgarnego.
3544	27	Kto, kiedy i gdzie zakluskował samego D. Tuska?, skoro jest tak nienawistny, agresywny.
3544	29	Gdzie szukać?
3544	31	Jestem przekonany, że przydatny może być jego esej z 1987r., w którym wyraża tę swoją nienawiść do Polski, naszej tradycji, historii, naszych dokonań 1000 letnich.
3544	33	Dla niego Polska to szary, brudny pokój przechodni.
3544	35	Tak się tam wyraża o Polsce, zakluskowany tą nienawiścią D. Tusk do wszystkiego co polskie, tradycyjne, wartościowe, narodowe, patriotyczne nad Wisłą!
3544	37	Już wtedy jako 30 latek miał w sobie tę antypolską kluskę i publicznie ją ukazał, zademonstrował poprzez artykuł w Znak'u.
3544	39	Można by nieśmiało założyć, że to w jego domu rodzinnym odbywało się zapoczątkowane kluskowanie antypolskością.
3544	41	Potem kluseczki dostały omasty DM'arkowej z tych sławnych już reklamówek znad Renu od zapobiegliwego Straussa.
3544	43	A dalej to już poszło!
3544	45	Czyli weszło, POszło i wyszło!
3544	47	Taa! wyszło z niego to wszystko.
3544	49	POszło dalej!
3544	51	I tenże zakluskowany, nakluskowany antypolskością D. Tusk, stał się już nie tylko meister'em, lecz co gorsza ...fuhrer'em od KLUSEK.
3544	53	Nudeln fuhrer! antypolskości, nienawiści.
3544	55	Tuczył i nadal to czyni, albowiem już od ub. roku niemal codziennie kluskuje tym tuczem nienawiści, antypolskości swoich zwolenników.
3544	57	Na wytuczenie, utuczenie gęsi potrzeba średnio ok. 16 tygodni, aby przybrała 5 kg wagi, gdyż takie sztuki uważa się za optymalne na rynku.
3544	59	A ile czasu potrzebuje Donald Tusk, aby wykluskować-zakluskować-utuczyć swojego zlemingowanego zwolennika nienawiścią?
3544	61	W tym przypadku, w odróżnieniu od wytuczenia powyżej wspomnianych gęsi, mam problem, gdyż okres ten jest mocno uzależniony od indywidualnych cech leminga, od tego jak ...łyka!
3544	63	Od stopnia, zdolności absorpcyjnej nienawiści, antypolskości.
3544	65	Jednych, takich jak morderca Cyba, czy choćby tego oszczymurka usiłującego wtargnąć do biura PiS na Nowogrodzkiej, Tusk kluskował i zakluskował/wykluskował - czytaj utuczył nienawiścią w tempie wręcz ekspresowym.
3544	67	Tak samo choćby tych ubewateli, kod'erastów, tudzież im podbnych.
3544	69	Innym potrzeba było wielu lat, aby ten tucz kluseczkowej nienawiści uczynił z nich podatnych na agresję osobników.
3544	71	Chyba uczciwie trzeba przyznać, że w jego elektoracie jest zapewne grupa takich, których nie jest on, D. Tusk w stanie tak na/zakluskować nienawiścią, aby ich wysłać jako "silnych ludzi" na zwolenników PiS!
3544	73	Tylko dlaczego oni nadal na niego głosują?
3544	75	Oto zagadka !
3544	77	pzdr
3544	79	p.s.
3544	80	Polska jest potęgą w hodowli gęsi; ok. 48 tyś. ton; 38 t. t. to eksport; Honkong, Niemcy, Francja. Polacy spożywają ok. 10 tyś. ton czyli ok. 300 gram rocznie na jednego statystycznego Polaka.
3544	82	Jutro po Mszy Św w kościele garnizonowym pw św Katarzyny, przemarszu przez Starówkę, po zakończeniu uroczystości pod pomnikiem Marszałka Józefa Piłsudskiego zapraszam rodzinę oraz przyjaciół na obiad z gęsiną w roli głównej do jednej z toruńskich restauracji.
3545	1	Szczyt greenwashingu COP27
3545	3	Greta Thunberg zapowiedziała bojkot klimatycznego szczytu COP27, który rozpoczyna się 6 listopada w Sharm el-Sheikh w Egipcie. Znana aktywistka oskarżyła światowych przywódców o stosowanie greenwashingu.
3545	5	– Konferencje COP są wykorzystywane głównie jako okazja dla przywódców i ludzi u władzy, do zwrócenia na siebie uwagi przy użyciu wielu różnych rodzajów greenwashingu – powiedziała Thunberg.
3545	7	Gretę Thunberg można lubić lub nie lubić za jej klimatyczny radykalizm, który wyraża często w sposób mało salonowy. Jednak tym razem w jej słowach wydaje się tkwić sporo gorzkiej prawdy. Pierwszym, budzącym szczególnie mocne wątpliwości faktem, jest wybór miejsca klimatycznego szczytu COP27. Otóż Egipt jest państwem autorytarnym i odkąd w 2014 r. władzę w kraju przejął prezydent Abd al-Fattah as-Sisi, obrońcy praw człowieka i aktywiści klimatyczni są prześladowani.
3545	9	Według dziennikarzy „New York Times”, w egipskich więzieniach, w nieludzkich warunkach, przetrzymywanych jest 60 tys. więźniów politycznych, są też szacunki wskazujące na 70 tys. takich więźniów. Co więcej, wedle doniesień mediów, różnorodne prześladowania ekologów i obrońców praw człowieka nabrały tempa wraz ze zbliżaniem się COP27. Dlatego Greta Thunberg, podobnie jak tysiące ekologów i działaczy na rzecz praw człowieka, podpisała petycję wzywającą do uwolnienia więźniów politycznych w Egipcie.
3545	11	Ponadto w Egipcie obowiązuje zakaz demonstracji. Co prawda władze zapowiedziały, że zezwolą na protesty ekologów w trakcie COP27, lecz pod warunkiem, że odbędą się one w wyznaczonych miejscach i w znacznie ograniczonym zakresie. Można być pewnym, że jeżeli w ogóle do nich dojdzie, to nie w pobliżu miejsca obrad polityków.
3545	13	Tu czas na pierwszą konkluzję. Otóż ideowym fundamentem walki o środowisko naturalne i ze zmianami klimatycznymi jest Powszechna Deklaracja Praw Człowieka ONZ i oparty na niej Międzynarodowy Pakt Praw Gospodarczych, Społecznych i Kulturalnych. Bez wstrzymania czy choćby ograniczania globalnego ocieplenia, trudno mówić o zapewnianiu ludziom w różnych częściach świata warunków do odpowiedniego poziomu życia.
3545	15	A co dopiero mówić o podstawowych prawach, jak prawo do wolności? Czy w tym świetle wybór Egiptu na szczyt COP27 nie jawi się jako pewna forma szeroko pojmowanego greenwashingu – „eko ściemy”?
3545	17	Tu jeszcze należy dodać, że ekolodzy z innych krajów wskazują na wysokie ceny uczestnictwa w COP27 i ograniczoną liczbę akredytacji – części z nich jej po prostu odmówiono. Lecz na tle prześladowań można już raczej potraktować jako „detal”.
3545	19	Wygląda na to, że światowi przywódcy, wybierając na miejsce szczytu takie państwo jak Egipt, pozbyli się kłopotliwych, krzykliwych aktywistów. Będą mogli w spokoju, nie niepokojeni, układać dalekosiężne plany, z których zresztą nie zawsze wynika to, czego oczekiwano.
3545	21	Końcowe postanowienia ubiegłorocznego szczytu COP26 w Glasgow w niewielkim stopniu oddawały dekarbonizacyjne wnioski wysuwane w raportach Międzyrządowego Panelu ds. Zmian Klimatu i Międzynarodowej Agencji Energetycznej. Przykładów wielkich zobowiązań z których niewiele wynika jest sporo, jak choćby podjęte podczas szczytu klimatycznego w Kopenhadze zobowiązanie do przyznania krajom rozwijającym się środków pomocowych na walkę ze zmianami klimatycznymi.
3545	23	Pewnym symbolem tych kolejnych klimatycznych szczytów może być sytuacja jaka się pojawiła podczas ubiegłorocznego COP26. Na lotnisko w Glasgow przyleciało tyle prywatnych odrzutowców, że zrobił się korek. Tylko pierwszego dnia lądowały 52 prywatne samoloty. Aby zwolnić lotnisko dla kolejnych maszyn, musiały puste odlatywać do innych portów lotniczych. Według brytyjskiej prasy, mogło to oznaczać emisję kilkunastu tysięcy ton CO2.
3545	25	Podsumowując – greenwashing z czasem staje się coraz bardziej widoczny, niezależnie od tego, czy stosują go firmy, czy politycy. I zraża tak konsumentów firm, jak i wyborców. A faktyczne odepchnięcie aktywistów klimatycznych – niezależnie od tego, że oni też nie są aniołami bez skazy – oznacza mocne osłabienie społecznego czynnika w walce o klimat. Trudno przypuścić, aby bez oddolnego poparcia sami politycy i urzędnicy wdrożyli w życie duże klimatyczne projekty.
3545	27	Światowi przywódcy albo tego nie dostrzegają, albo nie chcą dostrzec.
3546	1	Jak walczyć z WHO?
3546	3	Pisałem w kilku wcześniejszych tekstach o zbrodniczej organizacji, która od kilku miesięcy, niestety coraz bardziej skutecznie, zmierza do wprowadzenia w życie planu utworzenia Światowego Ministerstwa Zdrowia.
3546	5	To już nie teoria!
3546	7	Kolejna teoria spiskowa? Nic z tych rzeczy, jeśli ktoś zada sobie trud, żeby przeczytać projekt traktatu, czy proponowane zmiany w zapisach IHR (International Health Regulations), bo na tym polega alternatywny (równoległy) sposób wprowadzenia zmian. Dodajmy, zmian w celu ubezwłasnowolnienia rządów tych państw, które ulegną naciskom, a potem pozostałych, bo przecież nie każdy prezydent, czy premier będzie miał tak silną wolę, jak Prezydent Trump. Zresztą, na niewiele się zdało jego „wypisanie się” z tej organizacji. Jak wiemy, nowy gospodarz Białego Domu wycofał większość decyzji poprzednika. Wspomniałem wyżej o uleganiu naciskom w czasie przyszłym. To myślenie życzeniowe, ponieważ nasz nie-rząd JUŻ uległ, a w zasadzie poległ bez walki. Jeśli minister nagłej śmierci mówi wprost, że podpisze się obiema rękami pod propozycjami WHO, to można by rzec, Game Over. Ale gra na szczęście jeszcze skończona nie jest. MZ gra z obywatelami w kotka i myszkę, bo nie chce nawet ujawnić nazwisk osób, które mają reprezentować polską delegację na najważniejszych sesjach, gdzie będą się być może decydowały losy Polaków. To nie są, bynajmniej, słowa na wyrost. Jeżeli dojdzie do takich zmian, o jakie zabiega Światowa Organizacja Zdrowia, nie będziemy mieli NIC do powiedzenia nie tylko w sprawie kolejnych „pandemii”, czy ich „zwalczania”, ale w wielu innych, żywotnych dla rzeczywistej ochrony zdrowia, kwestiach.
3546	9	Środowiska wolnościowe nie składają broni
3546	11	Fakty są takie, że media głównego ścieku milczą, albo rzucają jakiś informacyjny ochłap, tworząc w mózgach swoich odbiorców przekonanie, że wreszcie ktoś się nami zajmie, skoro państwo i UE nie poradziły sobie zbyt dobrze. To rzecz jasna eufemizm, bo przecież nie poradziły sobie wcale, przy uprzejmym założeniu, że celem nie było wymordowanie jak największej liczby Europejczyków. Kiedy analizuje się dane, o czym piszę dość szczegółowo w kilkunastu, a może nawet kilkudziesięciu, poprzednich tekstach, włosy stają dęba i wypadają, a szczęka miarowo uderza o podłogę. Jeśli to nie jest ludobójstwo, to co nim jest?!
3546	13	Na szczęście są ludzie, którym leży na sercu dobro Polaków. Dzielni lekarze, prawnicy i naukowcy, ale też wiele osób związanych z innymi środowiskami wolnościowymi. Starają się nagłośnić bandyckie zamiary przestępczej organizacji, zadawać konkretne pytania o stanowisko, które zaprezentuje polska delegacja, czy też podjąć walkę na innych płaszczyznach.
3546	15	Nie wchodząc w szczegóły samych aktów prawnych, bo smakowite zapisy może sobie przeczytać każdy, a zostały też omówione na przykład w trakcie posiedzenia Komisji Norymberga 2.0 , pragnę zwrócić uwagę na kilka ważnych kwestii:
3546	17	1. Nie wystarczy upominanie się o zajęcie określonego stanowiska przez polską delegację na sesjach dot. traktatu czy zmian przepisów IHR
3546	19	2. Rząd i tak zrobi to, o czym powiedział pan Niedzielski, czyli “podpisze się obiema rękami pod czymkolwiek”. Wiemy na pewno, że tak właśnie będzie, ponieważ widzimy jaką asertywność wykazał wobec UE w kwestiach klimatycznych, stanowienia własnego prawa, czy ustawy 447 i szkalowania Polski na arenie międzynarodowej, wprowadzania kłamstw do amerykańskich i kanadyjskich podręczników, oszczerstw premiera Izraela, kapitulacji w kwestii wołyńskiej, czy systematycznego obrażania Polaków, wyzywania od faszystów, nazistów itd. To nie jest nawet polityka „na kolanach”, ale szorowanie twarzą po ziemi.
3546	21	3. Rząd wspiera cenzurę, w tym cenzurę historyczną i FINANSUJE antypolskie filmy, antypolskie eventy, LGBT, kłamczuchów pokroju Barbary Engelking, Grabowskiego, czy Grossa. Blokuje i prześladuje działaczy patriotycznych, walczących o prawdę (byli więźniowie Auschwitz, środowiska kresowe, niepodległościowe, czy wolnościowe).
3546	23	4. Prześladowani są uczciwi lekarze, nauczyciele, przedsiębiorcy, służby mundurowe i zwykli obywatele.
3546	25	5. Dlatego, choć należy kontynuować działania, nie można pokładać nadziei, że coś zmienimy w tej kwestii, bo oni nawet w ostatniej chwili przepłacą kogoś, kto pojedzie i zagłosuje, ZA traktatem WHO. Albo zrobi to sam Niedzielski, który i tak jest do wymiany i będzie to być może, prócz wymordowania setek tysięcy Polaków, jego ostatnia “misja”. Potem parlament to wszystko grzecznie ratyfikuje, bo przecież banda czworga zawsze karnie głosuje jednolicie w każdej sprawie, która rodzi jakieś zobowiązania Polski, a już na pewno, kiedy w grę wchodzi większy zamordyzm, czego mieliśmy okazję doświadczyć całkiem niedawno. Lewica i PO (czyli też lewica), domagała się nawet większego wzięcia za twarz Polaków, niż proponował PiS i wprowadzenia paszportów covidowych, które mogliby (o zgrozo!) kontrolować też pracodawcy!
3546	27	6. W czym upatrywałbym szansy? Nie w upominaniu się o prawa, o Konstytucję, w nadziei, jak mówi pani Katarzyna Tarnawa-Gwóźdź (co oczywiście jest słuszne), że zmiany na poziomie IHR czy traktatu, sprzeczne z Konstytucją nie będą miały mocy prawnej. Ale co to znaczy, że nie będą miały mocy prawnej, skoro będą posiadały moc FAKTYCZNĄ? Potem zostaną być może uznane za prawo zwyczajowe, jeśli Polacy się kiedyś, np. za 20-30 lat przebudzą, albo okaże się, jak w przypadku UE, że Konstytucja nie ma znaczenia i prawo unijne, (choć formalnie tak nie jest), właśnie staje się nadrzędne wobec Konstytucji?!
3546	29	Stąd JEDYNĄ SZANSĄ, żeby to wszystko zablokować, jest w moim przekonaniu OSTRY I SKONSOLIDOWANY ATAK NA WHO. Nie wystarczy tłumaczenie, co oni nam zrobią, tylko pokazanie, CO ONI NAM JUŻ ZROBILI! I tutaj widzę dwa podstawowe rodzaje działań:
3546	31	I. MERYTORYCZNY ATAK NA ORGANIZACJĘ WHO
3546	33	   a) prezentacja dokonań takich jak:
3546	35	      – zmiana definicji pandemii
3546	37	      – zmiana definicji szczepionki
3546	39	      – zmiana definicji odporności zbiorowej
3546	41	      – zmiana źródeł finansowania (najpierw umożliwienie dotowania WHO przez podmioty prywatne, potem przez korporacje, a  w końcu zmiana struktury wpływów – gdzie większość środków pochodzi od tej drugiej grupy, a nie od państw członkowskich)
3546	43	      – wieloletnia, przynosząca tragiczne skutki współpraca z GAVI i Fundacją Gatesów przy wyszczepianiu państw III świata. I tutaj można podać liczne przykłady afer jak szczepienia przeciw polio w Indiach, Kongo, Afganistanie, na Filipinach – ponad 70% przypadków polio związanych ze szczepionkami!
3546	45	      – uczynienie królików doświadczalnych z ludzi w państwach afrykańskich i Azji. Przy szczepionce na malarię, wirusa brodawczaka HPV –  wyszczepienie 23.000 młodych dziewcząt w Indiach, gdzie u 1,5 tys. wystąpiły po tym preparacie zaburzenia płodności, a także zgony,
3546	47	      – w 2017 roku szczepionka DTP zabiła 10 razy więcej zaszczepionych afrykańskich dzieci, niż błonica, tężec i krztusiec razem wzięte, dzieci nieszczepionych,
3546	49	      – próba ubezpłodnienia kobiet w Kenii w 2014 roku,
3546	51	      – w trakcie mniemanej pandemii WHO uznała aborcję za jeden z głównych problemów w tym czasie, promując znoszenie obostrzeń umożliwiających przeprowadzenie aborcji oraz promując tabletki poronne,
3546	53	      – wspieranie aborcji – wytyczne z 2015 roku przyczyniły się do co najmniej 3 mln zabiegów aborcji na przestrzeni kilku lat   
3546	55	b) pokazanie korupcji i niegospodarności
3546	57	– Dyrektor Generalna WHO Margaret Chan, poprzedniczka Tedrosa potrafiła w ciągu jednego roku (jak pokazało śledztwo Associated Press), wydać więcej na podróże, niż łącznie na wsparcie walki z AIDS i malarią, 
3546	59	      – w 2009/10 ogłoszona została pandemia świńskiej grypy. Szczepionki zabiły co najmniej kilkaset osób, a za wiele skutków ubocznych, jak narkolepsja, niektóre państwa (Szwecja, Finlandia, Norwegia) płacą odszkodowania do dziś,
3546	61	      – Tedros Ghebreyesus jest sterowany przez Chiny, co łatwo wykazać przywołując jego pierwsze decyzje w kwestii mniemanej pandemii,
3546	63	      – pokazanie wpływu Billa Gatesa na decyzje WHO
3546	65	 II. ATAK NA OSOBĘ DYREKTORA GENERALNEGO poprzez przypomnienie dokonań bandyty, który stoi na czele tej mafijnej organizacji. Trzeba się za niego modlić, podobnie jak za całą resztę, ale listę tych “kamieni milowych” należy publikować jak najszerzej:
3546	67	      – Tedros Ghebreyesus był członkiem bojówki wpisanej na listę organizacji terrorystycznych,
3546	69	      – w czasie gdy był ministrem zdrowia 2005-12 nie ogłosił 3 epidemii cholery i jest odpowiedzialny za śmierć od 800 tys. do 3mln ludzi,
3546	71	      – w latach 2012-16 będąc szefem etiopskiego MSZ po licznych protestach wtrącał ludzi do więzienia, a wielu zostało zabitych,
3546	73	      – w trakcie swej pierwszej kadencji na stanowisku Dyrektora Generalnego WHO zatrzymywał dla siebie wiedzę o sytuacji zdrowotnej w Chinach po ujawnieniu w Wuhan nowego wirusa,
3546	75	      – mniemaną pandemię ogłosił nie w formie jakiegoś aktu prawnego, ale konferencji prasowej, na której powiedział, że “obecny stan można scharakteryzować jako pandemię”,
3546	77	      – podejmował cały szereg kontrowersyjnych decyzji, czy to związanych z lockdownem, czy wskazaniami dotyczącymi skuteczności masek, aż po zatajanie informacji dotyczących skuteczności hydroksychlorochiny, czy nieskuteczności “szczepionek” przeciw Covid-19,
3546	79	      – ostatnio podjął, wbrew swoim doradcom, decyzję o ogłoszeniu epidemii małpiej ospy.
3546	81	Tylko sprawna akcja informacyjna pokazująca te “epokowe dokonania” i korupcję, może uświadomić ludziom, z czym naprawdę mamy do czynienia i że zmiana statusu WHO z organizacji doradczej na światowe ministerstwo zdrowia, doprowadzić może do znacznie większych patologii. Nie da się nagle uzdrowić do cna skorumpowanego tworu, sterowanego z tylnego siedzenia przez Big Pharmę, ONZ i globalistów, podobnie jak nie da się przywrócić wzroku ślepej kiszce.
3546	83	Szybko, celnie i skutecznie
3546	85	Do przeprowadzenia takiej akcji można i NALEŻY znaleźć sprzymierzeńców tak indywidualnych, jak instytucjonalnych. Można ich już dziś wskazać spośród europosłów i parlamentarzystów niektórych państw europejskich, znanych prawników, polityków amerykańskich (Donald Trump, R.F.Kennedy jr, Ron De Santis), przedstawicieli państw Ameryki Południowej i Afryki. Na podstawie danych historycznych szybko przygotować infografiki pokazujące rozmiary szkód poczynione przez WHO. Wiadomo, że bandyci będą chcieli takie materiały ocenzurować, ale można działać w bardzo wielu miejscach, gdzie ich „brudne łapska” nie sięgają, a w każdym razie nie natychmiast. To się uda, jeśli uczyni się z elektronicznej ulotki wiral, który niekoniecznie musi być zabawny. Wiele zbiorów danych pojawia się w takiej formie, a jest obecnie nadzieja (granicząca z pewnością), że nie zablokuje tego przynajmniej Twitter. Można też przygotować krótką animację, podobnie jak na swoich stronach zrobił to RFK jr przy omawianiu historii szczepień.
3546	87	Należałoby też złożyć szereg pozwów przeciwko osobom odpowiedzialnym np. panu Tedrosowi, czy poprzednim dyrektorom i wicedyrektorom organizacji. To trzeba spróbować zrobić choćby w swoich krajach, albo w państwie siedziby WHO. Prawdopodobnie będzie trudne, (ale nie niemożliwe) złożenie pozwów przeciwko samej organizacji, bo nie wiem do jakiego trybunału, zanim powstanie ogólnoświatowy projekt Norymberga 2.0. Być może mecenas Fuellmich miałby jakiś pomysł? Ostatnio w Indiach złożono pozew za zamordowanie “szczepionką” 33-letniej lekarki, którą zmuszono administracyjnie do przyjęcia preparatu. To roszczenie skierowane zostało przeciwko samemu “Kill Bill-owi”, a opiewa ono na niebagatelną sumę 1,34 mld dolarów. Być może, gdyby sądy odstąpiły od konieczności zapłaty przez powoda gigantycznych wpisów sądowych (w Polsce 8% od wartości przedmiotu sporu), to worek z pozwami by się nie rozwiązał. A przecież, skoro bandyci z Big Pharmy posunęli się do utajniania umów, klauzul zdejmujących z nich odpowiedzialność, a przede wszystkim do popełnienia zbrodni ludobójstwa, na co wyraźnie wskazuje skład “szczepionek” potwierdzony w 26 badaniach na świecie, to czy nie należy natychmiast wprowadzić takich regulacji, które maksymalnie ułatwią dochodzenie sprawiedliwości poszkodowanym i ich rodzinom?
3546	89	Na pewno trzeba niezwłocznie pozywać wszystkich “weryfikatorów treści”, TAKŻE IMIENNIE, bo to często są studenci, którzy nie mają świadomości odpowiedzialności karnej za szerzenie niebezpiecznych kłamstw. Niech prostują swoje wpisy, które są sprzeczne z prawdą i nauką. Już dziś wiele stron na portalach typu FakeHunter zostało usuniętych właśnie dlatego, że prezentowały ewidentną propagandę z prawdą nie mającą nic wspólnego. Podejrzewam, że dotąd te jaczejki Big Pharmy nie były masowo „naciskane” groźbami zapłacenia milionowych kar. Oni doskonale wiedzą, że choć niektóre sprawy będą do wygrania trudne, to cała masa, przy obecnym stanie wiedzy, byłaby prostym „samograjem”.
3546	91	W każdym razie stała współpraca międzynarodowa jest nieodzowna. Wiadomo, że te kontakty są, ale bardziej na poziomie europejskim, czy USA. Trzeba pamiętać, że każdy głos jest ważny, a jeśli łatwiej przekonać władze Etiopii niż Polski, należy to zrobić. Przy dobrze poprowadzonej akcji propagandowej nacisk na polski rząd także się pojawi. Tylko ludzie muszą się dowiedzieć!
3546	93	Innymi słowy, parafrazując znane powiedzenie, tym razem trzeba trafić PRZEZ HISTORIĘ DO SERCA… Tutaj przypomnienie afer i zbrodni Światowej Organizacji Zdrowia oraz pozwy przeciw weryfikatorom będą kluczowe, jako że oni JUŻ OD DAWNA “prostują teorie spiskowe”. Np., jakoby WHO stworzyła nową definicję pandemii, bo przecież starej nigdy nie było, itd. Trzeba to wszystko pokazywać dokładnie, żeby ludzie zorientowali się o co chodzi, kto finansuje i WHO i tych “weryfikatorów”.
3546	95	Oczywiście,  to praca w którą muszą się zaangażować setki, a może i tysiące osób, ale chętni są już teraz, a nowych przybędzie, jeśli tylko poznają prawdę. Jasne, że większość ma od dawna wszystko “w tyle”, albo jak mówi młodzież, “mają na to wywalone” i dokąd będzie ciepła woda w kranie i Netflix, nie zrobią NIC. Lecz to akurat wiemy od początku i dotąd nie przeszkadzało tym, którzy chcą coś zmienić, w ich działaniu, więc czemu teraz miałoby być inaczej?
3546	97	Czy protesty uliczne mają sens?
3546	99	Zdania są podzielone. Niektórzy, jak Justyna Socha, twierdzą, że tak. Mamy liczne przykłady działań równoległych – naciski w parlamencie i „kryterium uliczne”, czy małe „miasteczko namiotowe”. To robi wrażenie, a ewentualna pacyfikacja wcale nie jest oczywista. Moim zdaniem, im bliżej wyborów (które rzecz jasna mogą się nie odbyć, ale póki co są w planach rządzących), tym trudniej będzie bandytom sięgnąć po rozwiązania siłowe. Zresztą, „spacerów” nikt nam zabronić nie może, a wiemy, że w Niemczech sprawdzały się całkiem nieźle. Tam co prawda trwałych efektów na razie nie widać, ale jest szansa, że to się wkrótce zmieni. Tylko, że tego rodzaju nacisk zawsze niesie ze sobą jakieś ryzyko prowokacji. Czy rząd dla zachowania władzy, w krytycznym momencie, nie zawaha się wprowadzić jednego ze stanów specjalnych? Możliwe, choć wydaje się, że to ostateczność i raczej nie zrobi tego akurat w obronie WHO. Tym niemniej należy działać rozważnie i nie dać się podzielić.
3546	101	Oczywiście, można sobie zadać pytanie, jak wiele czasu nam realnie pozostało, skoro WHO chce doprowadzić do decydujących głosowań już za niespełna miesiąc? Wiemy, że zima nie sprzyja demonstracjom, zwłaszcza, że ONI mają w zanadrzu kolejną powtórkę z “pandemii”, którą postarają się “odpalić”, gdyby sytuacja zaczęła wymykać się spod kontroli. Czy ludzie dadzą się po raz kolejny nabrać? Miejmy nadzieję, że nie.
3546	103	Stawka jest wysoka, nie tylko dlatego, że nadchodzą coraz bardziej przerażające informacje o efektach działań tych i innych bandytów “zdrowotnych”. Choćby ostatnie doniesienia z Australii, gdzie możemy przeczytać:
3546	105	“Budżet Australii przeznaczył 77 milionów dolarów na rekompensaty dla ofiar szczepionek. Odpowiada to 80-krotności wolumenu z poprzedniego roku. Rząd starał się ukryć tę kwotę w innej części budżetu – ale uważni czytelnicy i tak to odkryli. Zamiast 47 osób, które otrzymały odszkodowania w ostatnim okresie, prawdopodobnie pieniądze powinno otrzymać prawie 4000 osób. Obejmuje to także koszty pogrzebu osób, które nie przeżyły eksperymentu.“
3546	107	To z całą pewnością nawet w niewielkim procencie nie pokryje rzeczywistych kosztów odszkodowań, które wyprocesuje na drodze sądowej wielu chorych, czy rodzin zmarłych. Tym bardziej, że w niektórych regionach wdraża się technologię mRNA w szczepionkach dla zwierząt hodowlanych, które później trafią na stoły mieszkańców. Jak to się może skończyć, oczywiście nikt nie wie. Czy ktoś słyszał jakieś protesty WHO, aby ochronić chociaż jeden kraj przed jeszcze większą tragedią? Pytanie jest retoryczne, bo ta zbrodnicza organizacja będzie dzielnie sekundowała we wdrażaniu wszystkiego, co może populację świata wydatnie zmniejszyć.
3546	109	W świetle historii działań podejmowanych przez WHO, to oczywista oczywistość nawet dla osób o intelekcie mocno stonowanym…
3546	111	No i na koniec, ośmielam się przypomnieć, że ten blog nie zawiera reklam i wciąż, choć czas jest trudny, staram się przekazywać informacje, których brakuje w głównym nurcie. Wybór, weryfikacja publikacji i zawartych w nich danych wymaga sporo pracy, więc jeśli uważasz, że to ma sens, wesprzyj mnie (numer konta podany jest w stopce), albo pomóż mi sfinansować wydanie książki. Więcej o projekcie przeczytasz pod adresem: pomagam.pl/ostatni-oddech.
3546	113	Będę też zobowiązany za przekazywanie informacji i linku do zbiórki, bo bardzo chciałbym ją zakończyć z sukcesem…
3547	1	Sankcje wobec Rosji. Działają czy nie?
3547	3	„Sankcje zaczynają coraz mocniej wpływać na rosyjską gospodarkę, chociaż wiedzieliśmy, że będzie to opóźnione i potrwa kilka miesięcy, zanim zaczną przynosić skutki” – twierdzi Christine Dugoin-Clément, analityk geopolityczny i specjalistka ds. Rosji.
3547	5	W wywiadzie dla France Info mówi nawet o „mocnym uderzeniu”. Zdaniem analityk, pogorszyła się pozycja Rosji jako eksportera surowców. Zwrot w kierunku Azji okazał się bardzo skomplikowany, choćby ze względu na brak infrastruktury (rurociągów).
3547	7	Dugoin-Clément twierdzi, że około 40% PKB Rosji zostało dotknięte wycofaniem się firm zachodnich, a liczba dokonywanych w ciągu trzech dekad inwestycji zagranicznych została raptownie zredukowana.
3547	9	Zastąpienie Starbucksa lub McDonalda rosyjskimi „zamiennikami” jest spektakularna, ale to jedynie „fasada” sankcji, która ma pewien sens propagandowy. Z tym sobie Rosja radzi. W odpowiedzi nakręcili np. spot reklamowy, w którym Rosjanka w tradycyjnym narodowym stroju, dziękuje Stanom Zjednoczonym, że zadbały o… zdrowie Rosjan. „Matuszka” dodaje, że w zamian Rosja pozbawi Zachód ropy, co zmusi jego mieszkańców do chodzenia i ruchu, który też przyda się dla zdrowia.
3547	11	Inflacja w Rosji przekracza 15%. To, co jest mniej niedostrzegalne z perspektywy Petersburga i Moskwy, w biedniejszych regionach przekłada się na codzienna życie znacznie mocniej. Putin kieruje tu jednak środki pomocy i wykorzystuje propagandę do grania na nucie patriotyzmu i retorykę oblężonej twierdzy. To taktyka, która jeszcze działa, ale której nie da się przedłużać w nieskończoność.
3547	13	Problemem są też zasoby ludzkie, aby utrzymać wysiłek wojenny. Tutaj także granie na nucie patriotyzmu, szybko się wyczerpuje. Chcą uniknąć obowiązkowego poboru ze względu na skutki społeczne, ale książeczka czekowa na zachęty musi mieć pokrycie. Tymczasem nadchodzą sygnały o zaległościach w wypłatach żołdu.
3547	15	Dugoin-Clément twierdzi, że nie da się osiągnąć efektywnych sankcji bez uderzenia także w zwykłych ludzi. Kary tylko dla polityków i oligarchów są złudzeniem. To Rosja dokonuje wyborów, a te wybory spadają na wszystkich ludzi, którzy płacą wysoką cenę. Analityk dodaje, że wprowadzone środki właśnie zaczynają działać…
3547	17	Trzeba jednak zwrócić uwagę, że uboczne skutki odczuwają i to w dużej skali także kraje, które sankcje nałożyły. W dodatku biorąc pod uwagę możliwości „zaciskania pasa” przez Rosjan i ludzi Zachodu bilans wypada na korzyść tych pierwszych. Jednak w dłuższej perspektywie, niewątpliwie znacznie bardziej rozwinięty Zachód szybciej może się obyć bez Rosji, niż odwrotnie. Przeciąganie liny więc trwa…
355	1	Widmo globalnego lewactwa
355	3	Wbrew deklarowanym wolnościom gospodarczym, brukselscy biurokraci chcą decydować, jakie towary firmy mają produkować i gdzie je składować. Ma to zapewnić płynność gospodarki i łańcuch dostaw. Niepodporządkowanie się grozi wielkimi karami finansowymi. W ten sposób wprowadza się interwencjonizm brukselski, wzorowany na chińskim kapitalizmie państwowym. To propozycja równie szkodliwa dla rynku jak połajanki eurokratów pod adresem nieposłusznego elektoratu, który wybiera konserwatywne rządy. Bo przecież o demokracji decydują unijni biurokraci, a nie obywatele.
355	5	Ekologiści tak się zapędzili w swej zielonej demagogii, że nie zauważyli rzeczywistości. Oto forsowanie OZE wymaga przecież równoczesnego rozwoju stabilnych źródeł energii, bo co będzie, gdy wiatr ustanie, a słońce pokryją chmury. Niezrażeni tym urzędnicy, nie zamierzają likwidować spekulacji emisjami EU ETS, jakby chcieli wykazać, że energia z węgla musi być droższa od zielonej.
355	7	Tymczasem kryzys energetyczny sprawia, że w wielu krajach reaktywuje się elektrownie węglowe (Austria, Holandia, Niemcy, Włochy). W dodatku embargo na rosyjski węgiel powoduje, że trzeba go importować. Zwiększeniu wydobycia w krajach brukselskich sprzeciwiają się ekologiści i brukselscy biurokraci, bo przecież obowiązuje dekarbonizacja.
355	9	Partyzantka ideologiczna
355	11	Jak podaje CBS News, 65 proc. ankietowanych Amerykanów oczekuje maksymalnego ograniczenia wykonywania aborcji, zaś 31 proc. chce prawa do niej we wszystkich przypadkach. To może wywołać zdumienie, ale okazuje się, że mozolna indoktrynacja środowisk lewackich i feministycznych ma swoje granice. Nie pomogły burzliwe demonstracje i nachalna propaganda, gdy dla przeciętnego obywatela ważniejsza jest kondycja gospodarki (24 proc. ankietowanych) niż walka o tzw. prawo do aborcji (7 proc.).
355	13	Kontrastuje to ze świadomością obywateli brukselskich, dla których podstawowym prawem człowieka jest aborcja (na życzenie nawet dla małolatek) i eutanazja. Tak ostatnia popularna w Belgii i Holandii. Francuski prezydent też zapowiada – in vitro dla wszystkich, eutanazja dla każdego.
355	15	To paradoks, że w kraju chrześcijańskim powstał tylko jeden taki ośrodek medialno- akademicki, jak w Toruniu. Jednak i to dla ambitnych progresistów z Watchdog Polska za wiele. Przez trzy lata nękali środowisko toruńskie po sądach pod pretekstem nieudzielania informacji publicznej. Jego wizerunkowe straty są oczywiste, ale pozywający nagłośnili się w swej walce z katolickimi mediami. Co z tego, że prawem i lewem.
355	17	I nawet klasykę – „Toskę” Giacomo Pucciniego – można „przepracować” jako chrystianofobiczną agitkę, przebrawszy spektaklowe czarne charaktery w sutanny katolickich duchownych i – żeby nie było wątpliwości – zakładając koloratkę jednemu z nich – jak to uczyniła postępowa Opera Wrocławska. Zyskała poklask lewicowoliberalnych mediów za ten „atak na państwo kościelne”.
355	19	Podczas gdy wspólnota brukselska nie przejmuje się kryzysem wartości chrześcijańskich (jak wiadomo dla niej konstytutywnych), co więcej instytucje katolickie traktuje się jako zagrożenie dla demokracji – KE mianuje się strażnikiem traktatów i praworządności. Gdy społeczeństwa są wpisywane w alternatywne rzeczywistości medialne (w naszym kraju przodują nadawcy polskojęzyczni) progresizm szerzy się jak zaraza. Eurokratów nie interesuje bezpieczeństwo przestrzeni informatycznej. Tak więc promocji lewicowo-liberalnej federalizacji brukselskiej towarzyszy propaganda neomarksizmu kulturowego. W tej sytuacji Donald Tusk dzielnie walczy o „europejską Polskę”.
355	21	Prawa człowieka
355	23	Mogłoby się wydawać, że ludzkość nie ma innych problemów, jak aborcja, homoseksualizm, czy płeć społeczno-kulturowa. Zgromadzenie Ogólne ONZ uchwaliło rezolucję, która kwalifikuje aborcję jako prawo człowieka. Dostęp do „legalnej aborcji” powinny zapewnić rządy krajów członkowskich, chociaż to sprzeczne z ustaleniami Zgromadzenia Ogólnego ONZ z 1994 roku, kiedy pozostawiono to zagadnienie dla rozstrzygnięć krajowych. Tymczasem ostatnia rezolucja ONZ promuje– oprócz „bezpiecznej aborcji”– także ideologię gender, transpłciowość. Niemniej nie ulega wątpliwości, że komuniści nawet nie śnili, by neomarksizm kulturowy miał światowy zasięg.
355	25	Triumfują feministki – wyzwolone od „dominacji prokreacyjnej mężczyzn”, od „zniewolenia macierzyństwem” – którym nie przeszkadza fakt, że z powodu selektywnej aborcji giną miliony dziewczynek. Manifestują swoje „prawo do decydowania o swoim ciele”, choć Karta Praw Podstawowych UE gwarantuje ochronę życia. Niezrażone tym, nie ustają w walce przeciw rodzinie, małżeństwu, macierzyństwu, tradycyjnym wartościom, religii. Chcą wolności pojmowanej jako wybór orientacji seksualnej czy płci. Opowiadają się za konwencją stambulską, która dekonstruuje tradycyjną rodzinę i wartości i zwalcza religię.
355	27	W pogrążaniu się ludzkości w cywilizacji śmierci istotną rolę odgrywa wymiar sprawiedliwości, gdy sędziowie nakazują przerwanie zabiegów ratujących życie ludzkie. Chcą uczynić eutanazję takim prawem człowieka, jak aborcja. Wspomagają ich postępowi artyści, promując samobójstwo i eutanazję jako „dobrą śmierć”. Poznański Teatr Nowy prezentuje spektakl „Wolny wybór”, opowiadający się za prawem do samodzielnego samobójstwa, z pomocą samorządowych funduszy.
355	29	Europejski Trybunał Praw Człowieka w Strasburgu ujął się za esbeckimi prawami do uprzywilejowanej emerytury. Przyznaje funkcjonariuszom odszkodowania, powołując się na przewlekłość polskiego postępowania sądowego (TK bada konstytucyjność ustawy dezubekizacyjnej). Jak widać, lewicowego ukąszenia doświadczają nie tylko polscy transformacyjni reformatorzy, relatywizujący dekomunizację, ale także strasburscy sędziowie. W dodatku lekceważący uczucia religijne wierzących, gdy uznają bluźniercze wypowiedzi piosenkarki jako „frywolny i barwny język”. Wolność słowa sprowadza się do antyreligijnych manifestacji, a tolerancja do bezkarności bluźnierców. I stąd obywatelska inicjatywa ustawodawcza „W obronie chrześcijan”, którą poparło już ponad 100 tys. ludzi.
355	31	Z kolei Trybunał Sprawiedliwości Unii Europejskiej zajmuje się tzw. białoruskimi uchodźcami, zatrzymywanymi przez polską straż graniczną. Powinni być azylowani w naszym kraju. Takie orzeczenie może wydawać tylko zlewicowany funkcjonariusz, nieznający realiów wojny hybrydowej. Niezależnie od tego, krajowa i brukselska jurokracja wchodzi w kompetencje władzy ustawodawczej. Pretekstem była polska zgoda na ingerencję w nasz wymiar sprawiedliwości, co umożliwiło eurokratom pozatraktatowe oddziaływanie na kraje członkowskie, także w sferze ideologii. Nie ustają też podchody polityków, kontynuujących idee Altiero Spinellego, zmierzające do realizacji komunizującego superpaństwa brukselskiego pod niemieckim przewodnictwem. Nie przeszkadza im nawet wojna rosyjsko-ukraińska.
355	33	Gospodarka kontrolowana
355	35	Spekulacje na rynku ETS są korzystniejsze (zyski z handlu CO2) niż inwestowanie w akcje giełdowe. W ostatnim roku ceny prądu wzrosły o kilkaset procent. Dlatego brukselscy biurokraci są tak niechętni reformie systemu ETS. Zielona rewolucja jest ważniejsza od racjonalnej gospodarki. Zieloną śrubę dokręcają jeszcze wymogi „Fit for 55”. Brukselska gospodarka jest coraz mniej konkurencyjna na światowym rynku. Tym bardziej, gdy rozwój zielonych technologii oparty na micie „darmowej energii”, staje się dla niej obciążeniem. Nie bierze się przecież pod uwagę, że koszty wyrobu i recyklingu urządzeń OZE, kwestionuje ich opłacalność. Niemniej lobby zielonych biznesmenów (powołujących się na zieloną ideologię) jest tak silne, że we Francji zakazano reklamy paliw kopalnych.
355	37	Jak na razie brukselski przemysł motoryzacyjny jest bliski bankructwa. Nie tylko z powodu kryzysu i braku części, ale przede wszystkim z przyjęcia absurdalnych norm ekologicznych. To byłaby realizacja rojeń eurokratów, którzy chcą zlikwidować transport spalinowy do 2035 roku. Tymczasem samochody elektryczne bynajmniej nie są ekologiczne (potrzeba rzadkich metali, recyklingu baterii).
355	39	Koszty zideologizowanej energii duszą gospodarkę, ale lobby klimatyczno-biznesowe nadal dzielnie walczy z tzw. ociepleniem klimatu, choć amerykańskie raporty wykazują, że w badaniach nad nim przyjęto fałszywe dane. W tej sytuacji brukselscy biurokraci proponują samoloty elektryczne lub napędzane wodorem, zaś polskie media reklamują czystą energię, jaką przyniesie wiatr od morza. Dlaczego nie czyste technologie węglowe? – oto jest pytanie.
355	41	Zielona zagłada
355	43	Nie bacząc na bezpieczeństwo żywnościowe obywateli, brukselscy biurokraci forsują ograniczanie produkcji rolnej (ponoć szkodzi środowisku). Stosując terror ekologiczny, wprowadzili tzw. europejski zielony ład, zagrażający rolnictwu. Charakterystyczne, że zdołali już przekonać Ukraińców, by odbudowując swój kraj po wojnie, przyjęli wytyczne europejskiego zielonego ładu. Tymczasem unijni samorządowcy – dążąc do neutralności klimatycznej oraz obawiając się urbanizacji i związanej z nią komunikacji – traktują depopulację jako czynnik sprzyjający transformacji ekologicznej.
355	45	Zadziwia konsekwencja, z jaką brukselscy biurokraci zmierzają ku utopijnemu grzęzawisku, czyli walce z domniemanymi zmianami klimatycznymi. Chcą uratować planetę dla przyrody, a nie dla ludzi. To działalność bez sensu, gdy gospodarka europejska nie jest największym emiterem gazów cieplarnianych (dystansuje ją chińska, indyjska, brazylijska, rosyjska). Poza tym, gdy dwutlenek węgla nie jest szkodliwy, a ten produkowany przez ludzi wielokrotnie mniejszy od naturalnego pochodzenia – zielony komunizm nie ma racji bytu. Jak na razie konsekwencje ideologicznej dekarbonizacji ponoszą obywatele brukselscy, płacąc wyższe rachunki za prąd i ogrzewanie.
355	47	Tęczowe uwodzenie
355	49	Brukselska dyktatura ideologiczna, dzięki przychylności nauczycieli i samorządów, trafiła do szkół wbrew woli rodziców, zapisów konstytucyjnych i podstawie programowej nauczania. Grasują seksedukatorzy, feministki, transpłciowcy, także ekologiści, demoralizując młodzież. Zamiast nauczania – ideologizacja, elgiebetycko- genderowa demagogia, neomakrskistowska indoktrynacja. Co tam wartości patriotyczne czy katolickie, gdy trzeba kształcić oświeconego obywatela brukselskiego.
355	51	Trwa lewicowy marsz przez instytucje. Aktywność krakowskich radnych, którzy chcieli kształtować program nauczania i działalność dydaktyczną szkół, zastopował Naczelny Sąd Administracyjny, orzekając, że finansowanie z budżetu miasta edukacji seksualnej w szkołach jest bezprawne. Radni przekroczyli swoje kompetencje. Prawo oświatowe zabrania wchodzenia do szkół organizacjom, niemających do tego uprawnień. Nieznajomość prawa dyskwalifikuje ich jako przedstawicieli społeczeństwa.
356	1	PiS jest częścią międzynarodówki radykalnej prawicy. Liczy, że z nią pokona Brukselę
356	3	Jest to najgłupsza kalkulacja polityczna polskich władz od czasu sprowadzenia przez Konrada Mazowieckiego Krzyżaków na swoje ziemie. Komentarz Jakuba Majmurka.
356	5	Choć w Polsce nie brakuje problemów, premier Morawiecki znalazł ostatnio czas, by udać się do Hiszpanii. Bynajmniej nie po to, by załatwiać jakieś ważne państwowe sprawy ze swoim hiszpańskim odpowiednikiem, socjaldemokratą Pedro Sánchezem.
356	7	Morawiecki poleciał na drugi koniec Europy nie w ramach obowiązków państwowych, ale by dać wyraz swoim sympatiom partyjnym – konkretnie wobec skrajnie prawicowej partii VOX. Przemawiając na jej wiecu, szef polskiego rządu straszył Unią Europejską, która jego zdaniem zmienia się na naszych oczach w „transnarodową bestię bez faktycznych i tradycyjnych wartości, bez duszy”.
356	9	Występ Morawieckiego w Madrycie to kolejny przykład pokazujący, że wojna w Ukrainie w niczym nie zmieniła spojrzenia PiS na europejską politykę. Polski rząd ciągle wiąże swoje europejskie nadzieje ze wzrostem znaczenia radykalnie prawicowych partii, do niedawna egzystujących na obrzeżach europejskiej polityki, a dziś wbijających się do jej głównego nurtu.
356	11	Kwestia rosyjska
356	13	W Polsce krytyka politycznych sojuszy PiS ze skrajną prawicą europejską najczęściej odnosi się do prorosyjskich sympatii partii, na które stawia rządzący w Polsce obóz.
356	15	Faktycznie, na radykalnej europejskiej prawicy nie brakuje sił zapatrzonych, przynajmniej do niedawna, z podziwem w Putina – jak włoska Liga Matteo Salviniego – czy mających zastanawiające rosyjskie powiązania, jak Zjednoczenie Narodowe Marine Le Pen.
356	17	Wśród sojuszników PiS są też jednak siły, które przybrały w ostatnich miesiącach zdecydowane stanowisko wobec agresji – np. Bracia Włosi. Ich liderka Giorgia Meloni zdecydowanie wspiera wojskową pomoc dla Ukrainy, choć jeszcze niedawno pisała w swojej książce o Putinie jako o „obrońcy chrześcijaństwa”.
356	19	Problem z zaangażowaniem PiS w międzynarodówkę skrajnej prawicy nie polega jednak tylko na stosunku tej ostatniej do Putina. Równie niepokojące jest bowiem to, co jej przywódcy mówią o Europie i to, jaki społeczno-cywilizacyjny ład chcą w niej budować.
356	21	Pod czterema sztandarami
356	23	Ta międzynarodówka nie ma spójnej, objaśniającej świat ideologii. Gromadzi się jednak pod czterema wspólnymi sztandarami.
356	25	Pierwszy to sztandar natywistyczny. Natywizm ten wyraża się na dwóch płaszczyznach: stosunku do migracji oraz do tych obywateli, którzy są potomkami migrantów. W zasadzie wszystkie partie radykalnej prawicy chcą uszczelnienia europejskich granic, jeśli nie ich zamknięcia, przede wszystkim dla migracji ubogich mieszkańców państw Globalnego Południa.
356	27	Od hiszpańskiego VOX przez francuskie Zjednoczenie Narodowe po węgierski Fidesz, sojusznicy PiS budują swoje poparcie, strasząc wyborców migracją i jej skutkami, przedstawiają ją jako źródło wielu zagrożeń: od drobnej przestępczości przez islamski terroryzm po zagrożenie dla cywilizacyjnej tożsamości Europy.
356	29	Te kampanie lęku obejmują też często żyjące od dawna w Europie postmigranckie społeczności. Radykalna prawica mniej lub bardziej otwarcie wyznaje bowiem przekonanie, że właściwa Europa jest Europą białą i (post)chrześcijańską i jeśli ludzie o innej tożsamości mają w niej w ogóle na stałe mieszkać, to powinny pozostać maksymalnie niewidoczni.
356	31	Kampaniom natywistycznym towarzyszą spiskowe teorie, np. ta o wielkim zastąpieniu – spisku kosmopolitycznych elit, które chcą zastąpić „rdzenną” populację Europy migrantami, którymi łatwiej będzie manipulować i rządzić. Teorii tej wielokrotnie broniła między innymi Giorgia Meloni.
356	33	Drugi sztandar jest nacjonalistyczny. Ten nacjonalizm skierowany jest przede wszystkim wobec Unii Europejskiej. Cała radykalna prawica sprzeciwia się głębszej politycznej integracji Unii, jak można sądzić z wypowiedzi jej liderów, chciałaby wręcz jej cofnięcia.
356	35	Radykalna prawica nie sformułowała przy tym swojego wyrazistego pomysłu na to, jak właściwie jej wymarzona Unia miałaby wyglądać – sojusznicy PiS wiedzą tylko, że na pewno nie chcą silnych instytucji wspólnotowych, nowych kompetencji dla Komisji Europejskiej, wspólnych standardów w dziedzinie praw człowieka czy mechanizmów praworządności.
356	37	Nacjonalizm nowej radykalnej prawicy ma jednak także swój wewnętrzny wymiar. W przypadku VOX oznacza on zdecydowaną wrogość wobec narodowych aspiracji Basków i Katalończyków. VOX postuluje w swoich dokumentach programowych zmianę ustroju Hiszpanii z quasi-federacyjnego – dziś państwo podzielone jest na 17 wspólnot autonomicznych – na unitarny. Hiszpania jest bowiem, jak twierdzą dokumenty VOX – mimo całej kulturalnej i językowej różnorodności ojczyzną „Narodu Hiszpańskiego, który pozostaje nierozerwalny w swojej jedności”.
356	39	Trzeci sztandar jest sztandarem kulturowej reakcji. Partie takie jak VOX, Bracia Włosi, PiS, czy w najmniejszym stopniu francuskie Zjednoczenie Narodowe nie są partiami konserwatywnymi, lecz reakcyjnymi. Odrzucają przemianę kulturową, jaka dokonała się na Zachodzie w ciągu ostatniego pół wieku, marzą o odwracającej je „konserwatywnej rewolucji”.
356	41	Prowadzą więc walkę z ideologią gender, straszą światem, w którym za chwilę będziemy obawiać się używania takich słów jak mama i tata, państwo będzie wsadzać do więzienia za twierdzenie, że są tylko dwie płcie, a trans aktywiści będą na siłę zmieniali dzieciom płeć.
356	43	Powołują się przy tym na chrześcijaństwo, ale wyprane z jakiejkolwiek etycznej treści, sprowadzone do roli totemu, odróżniającego swoich od obcych. „Chrześcijańskie wartości” są też używane jako uzasadnienie dla społecznego podporządkowania kobiet czy naruszeń praw społeczności LGBT+.
356	45	Wreszcie czwarty sztandar niesie treść antyelitarną. Antyelitaryzm współczesnej radykalnej prawicy, gniew, jaki mobilizuje przeciwko kosmopolitycznym, liberalnym elitom polityki, nauki, kultury czy biznesu, pozwala zebrać problemy podnoszone pod trzema poprzednimi sztandarami i dokleić im twarz wroga: Sorosa, Billa Gatesa, Macrona, Tuska, Ursuli von der Leyen.
356	47	Co ciekawe, ten retoryczny antyelitaryzm niekoniecznie musi przekładać się na program gospodarczy realnie uwzględniający interesy uboższej części społeczeństwa.
356	49	Radykalna prawica w Europie nie ma dziś spójnego gospodarczego programu. Część tworzących ją sił wykorzystuje rosnące nierówności, lęki klas ludowych o utratę pozycji oraz społeczną i materialną degradację; inne odwołują się raczej do gniewu klasy średniej na to, że polityka zbyt silnie skupiona jest na potrzebach ludzi najbiedniejszych.
356	51	Meloni zapowiada zniesienie wprowadzonego przez rząd Ruchu 5 Gwiazd „dochodu obywatelskiego”. Nie jest to co prawda prawdziwy dochód podstawowy, tylko forma warunkowego wsparcia dla najuboższych rodzin dotkniętych bezrobociem, wynosząca średnio 567 euro miesięcznie, ale i tak świadczenie to krytykowane było przez włoskich przedsiębiorców jako zniechęcające ludzi do pracy. Wśród przedsiębiorców Bracia Włosi zdobyli 30 proc. głosów, o 4 punkty procentowe więcej niż w ogóle populacji.
356	53	Bardziej reakcyjni od Madame Le Pen
356	55	Bracia Włosi wywodzą się ze środowisk postfaszystowskich, VOX z postfrankistowskich – choć często przezimowanych w należącej do głównego nurtu prawicy hiszpańskiej Partii Ludowej.
356	57	PiS nie ma oczywiście takiej genealogii. Wywodzi się ze środowiska Porozumienia Centrum, które w latach 90. zakładane było jako partia chadecka. Choć Porozumienie jak na chadeków miało wyjątkową skłonność do politycznego manicheizmu, teorii spiskowych, insynuacyjno-paranoicznego stylu uprawiania polityki, to nadal mieściło się w głównym nurcie polskiej prawicy. Podobnie jak zasadniczo mieścił się w nim na początku PiS, choć skłonność tej partii do narracji paranoiczno-spiskowych była jeszcze większa niż PC.
356	59	PiS, rosnąc w siłę, przyciągał jednocześnie środowiska otwarcie reakcyjne, krążące wokół ojca Rydzyka, tradycjonalistycznych nurtów katolicyzmu czy wywodzące się z takich partii jak Zjednoczenie Chrześcijańsko-Narodowe. Zmieniają one stopniowo oblicze partii, która w tym samym czasie na własne życzenie odcina się od głównego nurtu europejskiej prawicy. Dystans zmienia się w otwarty konflikt, gdy zaczyna się spór z instytucjami europejskimi o praworządność.
356	61	Dziś, wychodząc z innych pozycji startowych, PiS znajduje się w tym samym miejscu co radykalna europejska prawica o często postfaszystowskim rodowodzie, wymachuje wszystkimi czterema charakterystycznymi dla niej sztandarami.
356	63	Jeśli chodzi o sztandar kulturowej reakcji, to PiS jest radykalny nawet na tle swojej nowej politycznej rodziny. Gdy Sąd Najwyższy w Stanach Zjednoczonych odebrał Amerykankom prawo do aborcji, we Francji pojawiły się propozycje wpisania tego prawa do konstytucji. Marine Le Pen zadeklarowała wtedy, że mogłaby zagłosować za taką propozycją, choć nie widzi potrzeby, by zmieniać ustawę zasadniczą, w sytuacji, gdy nikt poważny we Francji nie proponuje zakazu aborcji.
356	65	Oczywiście, za tą deklaracją stały kalkulacje polityczne, sama Marine Le Pen jeszcze dziesięć lat temu krytykowała „aborcję na życzenie”, a w jej partii ciągle działają środowiska otwarcie wrogie prawom reprodukcyjnym kobiet. Niemniej jednak jest to wyraźny kontrast na tle PiS, który wbrew nastrojom społecznym i własnym politycznym interesom odebrał Polkom, rękami Trybunału Przyłębskiej, niemal całkowicie ich prawa reprodukcyjne.
356	67	PiS wymachuje też bez wątpienia natywistycznym sztandarem, co po raz pierwszy mogliśmy zobaczyć w trakcie kryzysu uchodźczego w 2015 roku, a ostatnio przy okazji tego, jak rząd narracyjnie rozegrał kryzys uchodźczy przy granicy z Białorusią.
356	69	Jednocześnie w przypadku PiS natywizm równoważony był zawsze przez otwartość na migrację zarobkową z Ukrainy i innych bliskich Polsce kulturowo rejonów. Po napaści Putina na Ukrainę rząd otworzył szeroko drzwi dla uchodźców z tego państwa.
356	71	Bez żadnych niuansów PiS podnosi sztandar antyelitarystyczny. Z okładek hojnie wspieranych przez spółki skarbu państwa tygodników straszą Soros z Gatesem i inne postaci, pojawiające się w opowieści europejskiej radykalnej prawicy. W polskiej wersji w ataku na elity dostajemy tylko czasem w pakiecie rzekomo zarabiających zbyt dużo lekarzy czy „nadzwyczajną kastę” sędziowską.
356	73	To nie będzie Europa przyjazna do życia
356	75	Najbardziej intensywnie PiS wymachuje sztandarem antyeuropejskim. Podsyca konsekwentnie konflikt z Niemcami i uruchamia coraz ostrzejszą antyunijną retorykę. Odejście z rządu uchodzącego za umiarkowanego ministra ds. spraw europejskich Konrada Szymańskiego sygnalizuje zapewne zaostrzenie kursu w sprawie sporu o praworządność i to, że środków z KPO przed wyborami zwyczajnie nie będzie.
356	77	I właśnie ten spór jest powodem, dla którego PiS fetuje w Warszawie Marine Len Pen, a premier jeździ na drugi koniec kontynentu, by wystąpić na wiecu opozycyjnej partii. PiS najwidoczniej liczy, że najlepszy dla Polski sposób na wyjście ze sporu z Brukselą to przejęcie w Europie władzy przez partie takie jak Bracia Włosi – im więcej podobnych rządów, tym mniejsze pole manewru dla Komisji Europejskiej w relacjach z takimi państwami jak Polska czy Węgry.
356	79	Jest to najgłupsza kalkulacja polityczna polskich władz od czasu sprowadzenia przez Konrada Mazowieckiego Krzyżaków na swoje ziemie. I niestety wcale nie dlatego, że radykalna prawica nie ma szans na to, by istotnie zdobyć większy wpływ na władzę w Europie – bo niestety widać, że rośnie w siłę. VOX jest trzecią siłą w hiszpańskim parlamencie, Szwedzcy Demokraci stali się partią, od której zależeć będą rządy centroprawicy w Sztokholmie, a francuskie Zjednoczenie Narodowe przełamało w tym roku po raz pierwszy republikański „kordon sanitarny”, który do tej pory skutecznie powstrzymywał reprezentantów tej partii przed zdobywaniem mandatów.
356	81	Plan PiS jest głupi z innego powodu. Europa, jaką zbudowaliby Orbánowie, Le Penowie, Meloni czy Morawiecki z liderem VOX-u, Santiago Abascalem, byłaby znacznie mniej przyjaznym miejscem dla Polski i Polaków.
356	83	Na zmianie Europy w pole starcia narodowych egoizmów – do czego faktycznie sprowadzałoby się osłabienie instytucji wspólnotowych i zwinięcie integracji – państwo z takim potencjałem jak Polska mogłoby tylko stracić. Owszem, PiS dostałby wolną rękę od takiej Europy, by budować tu swoją wymarzoną „demokrację nieliberalną”, ale Polska nie otrzymałaby od takiej Europy solidarności i wsparcia w kwestiach najbardziej żywotnych dla naszych interesów.
356	85	Europa rządzona przez sojuszników PiS byłaby też miejscem znacznie bardziej dusznym, autorytarnym, gdzie prawa człowieka – zwłaszcza kobiet i mniejszości – zwijałyby się na naszych oczach. Gdzie polityka, rozumiana jako ustalenie demokratycznej zgody dla zmian mających budować dobro wspólne, ostatecznie zastąpiona zostałaby logiką kulturowej wojny, napędzanej przez resentymenty, teorie spiskowe i paranoję.
356	87	O taką Europę walczy dziś PiS – wszystko po to, by w kraju, nie oglądając się na instytucje unijne, a nawet polską konstytucję, Kaczyński miał wolną rękę w podporządkowywaniu sobie kolejnych instytucji i narzucaniu społeczeństwu bliskiej sobie ideologicznej agendy.
356	89	Problem sojuszu PiS z radykalną europejską prawicą naprawdę nie ogranicza się tylko do tego, co nowi sojusznicy PiS mówią o Putinie. Niestety.
357	1	Zaczyna się. Nowy horrendalny podatek w imię „walki z globalnym ociepleniem”
357	3	Holandia drastycznie podwyższa podatek lotniczy dla każdego pasażera wylatującego z kraju. Oznacza to, że taniego podróżowania nie będzie. W ten sposób urzędnicy – jak przekonują – walczą z globalnym ociepleniem.
357	5	Od 2023 roku każdy bilet na wylot z Holandii będzie obciążony podatkiem w wysokości 28,58 euro, czyli ok. 135 zł. Podatkiem – przynajmniej na razie – nie będzie obłożony przylot do Holandii ani lot transferowy, czyli z przesiadką w Amsterdamie.
357	7	W praktyce oznacza to koniec tanich lotów. W promocjach można było kupić bilet z Holandii do Polski czy w inne miejsca Europy nawet za 40-60 zł. Za kilka miesięcy 2-3 razy więcej będzie wynosił sam podatek za zakup biletu.
357	9	Władze tłumaczą to tak, że dzięki horrendalnie wysokiemu podatkowi ludzie nie będą latać na krótkich trasach, bo to się nie będzie opłacać. A jak nie będą latać, to się globalne ocieplenie zatrzyma, więc wszyscy będą żyli długo i szczęśliwie. Naiwność ekolewaków nie zna granic.
357	11	Holandia jest europejskim przodownikiem w kwestii osławionej walki ze zmianami klimatu. Od kilku miesięcy ostro protestują tam rolnicy, których hodowle są w praktyce przeznaczone do likwidacji, a jako pretekst podaje się globalne ocieplenie.
357	13	W ramach bohaterskiej walki z klimatem, na autostradach ograniczono dozwoloną maksymalną prędkość w ciągu dnia do 100 km/h (ze 130 km/h). To ma sprawić, że do atmosfery dostanie się mniej tlenku azotu.
357	15	Niektóre holenderskie miasta zakazały już w przestrzeni publicznej reklam produktów i usług związanych z paliwami kopalnymi. Chodzi tutaj m.in. o zakaz reklamy samochodów spalinowych czy wakacyjnych lotów. Dodatkowo pierwsze miasto zakazało reklamy mięsa. A to dopiero początek zmian wprowadzanych pod pretekstem walki z globalnym ociepleniem. Taką przyszłość szykują nam tzw. elity, a wszystko rzekomo dla naszego dobra.
358	1	Walka „ekologów” z paliwami kopalnymi i z samochodami jak walka z wiatrakami
358	3	Dla radykalnych aktywistów ekologicznych zderzenie z rzeczywistością okazuje się równie radykalne i przy okazji bardzo bolesne. Obecna sytuacja ekonomiczna i polityczna odsłoniła miałkość ideologicznych doktryn, próbujących wymusić na społeczeństwach Europy gwałtowane przestawienie się na tzw. nieemisyjne źródła energii. W Niemczech okazało się ponadto, ludzie nie zamierzają rezygnować z aut, nawet w młodym pokoleniu, nad którym to „ekoprorocy” usilnie pracują od lat. Mało tego, to właśnie nad Renem i Łabą najczęściej paliwa kopalne stają się jedynym ratunkiem dla pilnej potrzeby generowania prądu dla pojazdów unieruchomionych na środku autostrady.
358	5	Jak trwoga to do węgla?
358	7	Od 1 października 2022 r. dwa niemieckie koncerny energetyczne (RWE i Leag) na nowo uruchomiły dodatkowe bloki w elektrowniach. Bloki te zasila węgiel brunatny. Wytłumaczeniem dla takiej decyzji ma być konieczność zapewnienia bezpieczeństwa energetycznego kraju. Na razie oficjalnie władze w Berlinie nie rezygnują z wizji odejścia od węgla w energetyce do 2030 roku, ale trudno spodziewać się, że z ust ministra gospodarki i ochrony klimatu z partii „Zielonych” Roberta Habecka mogą paść inne słowa.
358	9	Idąc po władzę niemieccy „Zieloni” nie takie rzeczy obiecywali swoim wyborcom. Era taniego gazu z Rosji, kupowanego ku uciesze Kremla, pewnie się skończyła i teraz rządząca Republiką Federalną Niemiec koalicja musi tak kroić materiał, jak mu pozwala rzeczywistość. Oczywiście koalicja Socjaldemokratów, FDP i „Zielonych” mogła brnąć we wcześniejsze zapewnienia o walce o klimat, ale jej losy byłyby do przewidzenia już w czasie najbliższej zimy. Nowy dystans wobec rewolucji energetycznej czuć nie tylko nad Renem i Łabą, ale także nad Tamizą. Brytyjskie władze ogłosiły właśnie, że na zbliżającej się konferencji COP27 zabraknie króla Karola III, znanego wcześniej z zaangażowania w promocję tejże agendy.
358	11	Trudny do przełknięcia dla lidera „Zielonych” był także wynik wrześniowego stress testu, czyli symulacji zajścia okoliczności zagrażających bezpieczeństwu energetycznemu, którego efektem była nie tylko rekomendacja reaktywacji bloków węglowych w elektrowniach, ale także utrzymanie pracy trzech elektrowni jądrowych do końca sezonu grzewczego, czyli do kwietnia 2023 roku.
358	13	Niemcy nie chcą rezygnować z aut
358	15	Wszystko wskazuje na to, że niemieckie społeczeństwo, mimo urabiania od lat opinii publicznej przez różnej maści „ekologów”, do pomysłów ideologów „zielonego świata” podchodzi z dużą rezerwą. Nie tylko woli przeżyć zimę w ciepłych domach (kosztem emisji CO2 z elektrowni węglowych), ale nie chce także zrezygnować z posiadania prywatnych samochodów.
358	17	W wydaniu online niemieckiego „Focusa” można o tym przeczytać w artykule pt. „Dlaczego polityka zielonego transportu całkowicie ignoruje rzeczywistość”. Z podanej przez „Focusa” informacji wynika, że ideologicznie dyktowane pomysły rewolucji w transporcie, polegające na preferowaniu komunikacji publicznej i narzucania różnych ograniczeń dla samochodów prywatnych, nie mają zbyt dużej akceptacji w Niemczech. Jak czytamy na internetowych łamach tego pisma:
358	19	„Wysiłki wielu polityków i grup interesu, zwłaszcza zielonych polityków, zmierzające do przemian w transporcie drogowym wydają się mieć niewiele wspólnego z rzeczywistością mieszkańców Niemiec. Bo mimo wzmożonego ruchu rowerowego w pandemii koronawirusa, mimo udanego z punktu widzenia wielu obserwatorów biletu za 9 euro i mimo wysokich wyników sprzedaży pojazdów z napędami alternatywnymi, takich jak samochody elektryczne: samo auto pozostaje „ulubionym dzieckiem Niemców” . Widać to już z samych liczb. Federalny Urząd Statystyczny w 2021 r. naliczył 580 samochodów na 1000 mieszkańców. W ciągu ostatnich dziesięciu lat liczba samochodów stale rosła. W 2011 roku na 1000 mieszkańców przypadało jeszcze 517 samochodów.”
358	21	Z tego widać, że nawet podatni na odgórne decyzje i rozkazy Niemcy nie chcą pozbywać się zdobyczy cywilizacyjnej, jaką jest posiadanie prywatnego samochodu, dającego swobodę przemieszczania się i większą stabilność funkcjonowania w niepewnych komunikacyjnie czasach.
358	23	Polscy naśladowcy – kliniczny przypadek Krakowa
358	25	„Zielona polityka”, która u naszych zachodnich sąsiadów wydaje się być w zapaści, w Polsce wciąż jest lansowana, w szczególności w dużych miastach. Samorządowy wydają się działać niczym zaimpregnowane lub wręcz opozycyjne wobec linii politycznej rządu. Przykładem rozbieżności pomiędzy deklarowaną a faktyczną polityką transportową jest drugie pod względem ludności miasto w Polsce – Kraków. Tutejsze lewicowe władze lubią eksperymentować z zmianami w transporcie, opracowując nowe koncepcje, mające uzasadnić wypychanie prywatnych samochodów z miasta. Strefa płatnego parkowania sięga już do niektórych osiedli uznawanych za peryferyjne. Kluczowe ciągi komunikacyjne zamyka się (przykład ulicy Grzegórzeckiej i planowanych zmian na ul. Starowiślnej) lub zawęża do minimalnej przepustowości (ulice Dietla, Powstańców Śląskich, Bratysławska, Kalwaryjska, Stojałowskiego, Aleja 3 Maja itd.).
358	27	Jednocześnie, wraz z poszerzaniem stref płatnego parkowania i wysokimi kosztami taryf parkingowych miasto nie jest w stanie zrealizować swoich obietnic i wybudować parkingów typu „Parkuj i Jedź”, nie mówiąc o obiecywanych dawno temu parkingach podziemnych. Wielkie inwestycje infrastrukturalne, takie jak tramwaj na Górkę Narodową i na Azory, Trasy Pychowicka i Zwierzyniecka, czy też nowe połączenia aglomeracyjne do podkrakowskich miejscowości, są albo odkładane na później, a jeśli już trafiają do realizacji, wówczas łapią coraz większe opóźnienia i generują kolejne nieprzewidziane koszty. Wypada przy tym wspomnieć, iż podążając za tzw. eko-modą, pod Wawelem podjęto również decyzję o wdrożeniu innego sposobu zniechęcania kierowców do wjazdu do miasta, czyli Strefę Czystego Transportu. W strefie tej, obejmującej większość kluczowych ulic miasta, ma być stopniowo wprowadzany zakaz poruszania się wszelkimi samochodami, które nie spełniają różnych norm emisji spalin.
358	29	Przykrywką dbałości o środowisko, w tym zapewnienie czystej energii, jest spełnianie międzynarodowych celów, określonych przez niewydolną i nieskuteczną organizację, jaką stała się ONZ. Na politykę ONZ powołuje się m.in. największa metropolia w Polsce, czyli Górnośląsko – Zagłębiowska Metropolia, deklarująca:
358	31	„W 2015 roku państwa członkowskie ONZ przyjęły Agendę 2030 zawierającą 17 celów zrównoważonego rozwoju, m.in. walkę z ubóstwem, zapewnienie czystej energii, dbałość o środowisko czy bardziej zrównoważone miasta. Metropolia już teraz realizuje wiele z tych celów, o czym można przeczytać w raporcie, który został wydany przy okazji odbywającego się w czerwcu Światowego Forum Miejskiego w Katowicach.”
358	33	Przyspieszenie „ekologiczne” i podnoszenie wymagań wobec samochodów przypomina niemieckie zapędy do likwidacji energetyki węglowej i jądrowej. O społeczne skutki, wpływ eko-polityki na kondycję rodzin i przerzucenie kosztów różnych transformacji energetycznych na obywateli nikt w sferach władzy się nie martwi.
358	35	Walka z prywatnymi samochodami wpisuje się w szeroko pojętą walką z własnością prywatną – transport indywidualny ma być maksymalnie ograniczony, a obywatel ma być skazany na komunikację zbiorową. Na pytanie o to, jak skomunikować powiększające się w Polsce obszary „białych plam komunikacyjnych” nikt nie potrafi odpowiedzieć. Dlatego walka o równe – lub chociaż racjonalnie przyjazne – traktowanie komunikacji zbiorowej i indywidualnej jest walką o prawa obywatelskie.
358	37	Bierność to przyzwolenie na eko-szaleństwa
358	39	Zagrożenie, jakie płynie z agendy „Europa 2050” i „Agendy 2030” ONZ widzimy szczególnie teraz, w obliczu zagrożenia bezpieczeństwa obywateli przed nadchodzącą zimą. Czy mamy czekać na paraliż komunikacyjny po ziszczeniu się pomysłów „zielonych polityków”, walczących z węglem, samochodami spalinowymi i energetyką jądrową, jednocześnie uciekających od odpowiedzialności za zaistniałe i przyszłe kryzysy?
358	41	Przykładem aktywnego uświadamiania społeczeństwu zagrożeń wiążących się z ekologicznymi szaleństwami jest akcja społeczna, którą zainicjowało i koordynuje Stowarzyszenie Kultury Chrześcijańskiej pod nazwą „Nie oddamy aut!”.
358	43	Zwracając się do Polaków inicjatorzy akcji stwierdzają:
358	45	„Nowe regulacje przyjęte przez Europarlament nakazują, aby do 2035 roku samochody spalinowe nie mogły być rejestrowane ani produkowane. Przedstawiając postulat “ekologicznej” zero-emisyjności, Unia Europejska lobbuje za wprowadzeniem samochodów elektrycznych, nie licząc się z prawdziwymi kosztami takiej decyzji dla Państw Członkowskich. Przed nami wizja znacznego ograniczenia możliwości posiadania samochodu dla wielu naszych rodaków, a co za tym idzie ograniczenia w dojeździe do pracy, szkół. Nowe przepisy to w konsekwencji odebranie obywatelom mobilności, które może skutkować niemożnością otrzymania lepszej posady, pozbawieniem możliwości błyskawicznej reakcji w nagłych sytuacjach związanych z życiem osobistym i społecznym. Ta pseudo-ekologiczna inicjatywa nie liczy się też z poważnym problemem utylizacji elektrośmieci. Samochody spalinowe, w przeciwieństwie do elektrycznych, mają względnie dłuższą trwałość i zdatność do jazdy oraz są łatwiejsze w przetworzeniu, co nie naraża środowiska naturalnego na katastrofę ekologiczną. Czy możemy się zgodzić na uczynienie nas i naszych dzieci biedniejszymi po to, aby ktoś obcy realizował u nas swoją wizję świata?”
358	47	Dobrze byłoby, aby ten apel nie tylko trafił do jak największego grona osób, ale też by przeczytali go politycy. Dlaczego właśnie oni? Dlatego, iż to właśnie oni najczęściej stykają się z zarzutami o hipokryzję i pozoranctwo, kiedy to nadużywają służbowych przelotów samolotami, w szczególności na międzynarodowe konferencje poruszające problemy zagadnień ocieplenia klimatu, a także hojnie korzystają z wygody transportu prywatnego oraz generują wysokie koszty funkcjonowania podległej im administracji. Ci sami ludzie zarazem walczą z wiatrakami (nie licząc tych generujących trochę prądu), pozycjonując się na pionierów redukcji emisji dwutlenku węgla i innych substancji do atmosfery. Żyjąc w taki sposób – co łatwo zrozumieć, gdyż nawet politycy także na końcu są tylko ludźmi – powinni oni raczej stać w pierwszym szeregu sygnatariuszy petycji w obronie transportu prywatnego.
359	1	BEZ PIENIĘDZY Z UE POLSCE GROZI RECESJA
359	3	Kaczyński, Morawiecki i Ziobro po raz kolejny okradają Polki i i Polaków z pieniędzy, które im się należą – mówili politycy Lewicy podczas konferencji prasowej, na której komentowali doniesienia mediów, według których Komisja Europejska obetnie środki na projekty regionalne, ponieważ obecny rząd nie wypełnia obietnic związanych z reformą sądownictwa w Polsce.
359	5	GDZIE JEST 770 MLD ZŁ DLA POLSKI?
359	7	Tych pieniędzy może nie być tylko dlatego, że Ziobro, Morawiecki i Kaczyński postanowili wypowiedzieć wojnę Unii Europejskiej. To nie UE dzisiaj jest wrogiem i problemem, problemem dziś są szalejące ceny żywności i energii, a także rosnące raty kredytów. To są problemy milionów rodzin, które zastanawiają się jak związać koniec z końcem. Dziś Morawiecki, Kaczyński i Ziobro walczą z wiatrakami. To nie Niemcy, to nie LGBT, to nie lewactwo są winni temu, że nie ma tych pieniędzy. PiS próbuje odwrócić uwagę opinii publicznej poprzez jej dzielenie – mówił poseł Krzysztof Śmiszek. 
359	9	Jak podkreślił w dobie kryzysu rząd PiS wpierw zawalił sprawę z Krajowym Planem Odbudowy, a teraz może zabraknąć pieniędzy z Funduszu Spójności. - Pod znakiem zapytania stoją gigantyczne pieniądze, setki miliardów złotych na rozwój Polski – ocenił.  
359	11	Jeszcze kilka miesięcy temu premier mówił, że pieniądze z UE to polska racja stanu. Więc jeżeli te pieniądze nie płyną, to znaczy, że szef rządu zdradził polską rację stanu. Odpuszczenie sobie pieniędzy z KPO to grzech gigantyczny, ale odpuszczenie sobie środków z funduszy strukturalnych to grzech śmiertelny. Jakie premier Morawiecki ma pomysły na odblokowanie tych pieniędzy? A warunkiem odzyskania tych środków jest praworządność, wolne sądy i niezawiśli sędziowie – oświadczył poseł Lewicy. - Jednym z kryteriów otrzymywani pieniędzy z Unii Europejskiej jest przestrzeganie Karty Praw Podstawowych, w tym prawa do niezawisłego sądu. Jakie są dziś gwarancje tego, że w Polsce mamy wolne sądy i niezawisłych sędziów, skoro w Sądzie Najwyższym zainstalowano Izbę Dyscyplinarną pod zmienionym szyldem – stwierdził. 
359	13	KPO – 58,1 MLD EURO
359	15	Zdaniem Lewicy brak środków z Unii Europejskiej może doprowadzić do recesji w Polsce. - 770 mld zł środków unijnych, które czekają na Polskę, to tylko w przyszłym roku 2 procent wzrostu PKB. Zatem tylko środki unijne mogą uratować Polskę przed popadnięciem w głęboką recesję – mówił Dariusz Standerski, dyrektor ds. legislacyjnych klubu Lewica.  
359	17	Działania rządu są podlane bezsensowną propagandą, prezes Kaczyński twierdzi, iż pieniądze z UE to zaledwie margines, że on nie widzi tych środków. A na spotkanie, na którym to powiedział, jechał autostradą A1 zbudowaną ze środków UE. Prezes PiS ze swojej limuzyny nie zauważył, że Unia Europejska dofinansowała 296 tysięcy inwestycji w całej Polsce, na kwotę ponad 1 bilion 200 mld złotych. To jest kwota, która spowodowała cywilizacyjny skok w ostatnich latach. Działania rządu prowadzą do tego, żeby następnego skoku w Polsce nie było – ocenił ekspert. 
359	19	Polska nie poradzi sobie bez Unii Europejskiej, ale UE poradzi sobie bez Polski. Polacy pozbawienie pieniędzy z Unii będą umierali, ochrona zdrowia nie da rady bez tych środków. Członków rządu PiS będzie stać na leczenie, ale zwykłych Polaków już nie – mówił poseł Paweł Krutul.
